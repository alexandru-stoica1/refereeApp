<?xml version="1.0" encoding="utf-8"?>
<resources>
    <string name="law_15_1">Aruncarea de la margine se acordă echipei adverse jucătorului care a atins
        ultimul mingea, când mingea depăşeşte în întregime linia de margine, pe sol
        sau în aer. \n\n

        Nu se poate înscrie gol direct dintr-o aruncare de la margine: \n
        \t• Dacă mingea intră în poarta adversă - se acordă lovitură de poartă.\n
        \t• Dacă mingea intră în poarta echipei care aruncă de la margine - se acordă
        lovitură de colţ.
    </string>

    <string name="law_15_2">La momentul aruncării mingii de la margine, executantul trebuie: \n
        \t• să stea în picioare cu faţa către terenul de joc \n
        \t• să aibă, cel puţin parţial, ambele picioare pe linia de margine sau în afara
        acesteia \n
        \t• să arunce mingea cu ambele mâini din spate şi pe deasupra capului din locul
        în care mingea a ieşit de pe terenul de joc. \n\n

        Toţi adversarii trebuie să fie poziţionaţi la o distanţă de minimum 2 m (2 yds)
        de locul de pe linia de margine de unde urmează să se execute aruncarea de la
        margine. \n\n

        Mingea este în joc în momentul în care aceasta intră pe teren. Dacă mingea
        atinge solul înainte de a intra pe teren, aruncarea de la margine este repetată
        de aceeaşi echipă, din acelaşi loc. Dacă aruncarea de la margine nu este
        executată corect, va fi repetată de echipa adversă. \n\n

        Dacă un jucător care execută corect o aruncare de la margine trimite în mod
        deliberat mingea într-un adversar cu intenţia de a rejuca mingea, dar nu face
        acest lucru într-un mod neglijent sau imprudent sau folosind forţă excesivă,
        arbitrul lasă jocul să continue. \n\n

        Executantul aruncării de la margine nu are voie să atingă mingea din nou înainte ca
        aceasta să fie atinsă de un alt jucător.
    </string>

    <string name="law_15_3">Dacă, după ce mingea este în joc, executantul atinge mingea din nou înainte ca
        aceasta să fie atinsă de un alt jucător, se acordă o lovitură liberă indirectă; dacă
        executantul comite o abatere prin jucarea mingii cu mâna: \n
        \t• se acordă o lovitură liberă directă \n
        \t• se acordă o lovitură de pedeapsă dacă abaterea s-a produs în interiorul suprafeţei
        de pedeapsă a echipei executantului, în afară de cazul în care mingea a fost jucată
        cu mâna de portarul echipei în apărare, situaţie în care se acordă o lovitură liberă
        indirectă. \n\n

        Un adversar care, în mod incorect, distrage sau obstrucţionează executantul
        loviturii de la margine (inclusiv prin poziţionarea la o distanţă mai mică de 2 m
        (2 yds) de locul aruncării de la margine), va fi avertizat pentru comportament
        nesportiv, iar dacă aruncarea de la margine a fost executată, se va acorda lovitură
        liberă indirectă. \n\n

        Pentru orice altă abatere de la această Lege, aruncarea de la margine va fi executată
        de un jucător al echipei adverse.
    </string>
</resources>