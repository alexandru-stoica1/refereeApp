<?xml version="1.0" encoding="utf-8"?>
<resources>
    <string name="law_16_1">Lovitura de poartă se acordă când mingea depăşeşte în întregime linia de poartă,
        pe sol sau în aer, fără să se marcheze gol, iar ultimul jucător care o atinge este un
        jucător al echipei în atac. \n\n

        Dintr-o lovitură de poartă, se poate înscrie direct gol, dar numai împotriva
        echipei adverse; dacă mingea intră direct în poarta echipei executantului, se
        acordă lovitură de colţ în favoarea echipei adverse.
    </string>

    <string name="law_16_2">\t• Mingea trebuie să fie statică, fiind lovită cu piciorul din orice punct al suprafeţei
        de poartă de un jucător al echipei în apărare. \n
        \t• Mingea este în joc în momentul în care este lovită şi se mişcă în mod clar. \n
        \t• Jucătorii echipei adverse trebuie să rămână în afara suprafeţei de pedeapsă
        până când mingea este în joc..
    </string>

    <string name="law_16_3">Dacă, după ce mingea este în joc, executantul atinge mingea din nou înainte ca
        aceasta să fie atinsă de un alt jucător, se acordă lovitură liberă indirectă; dacă
        executantul comite o abatere prin jucarea mingii cu mâna: \n
        \t• se acordă o lovitură liberă directă \n
        \t• se acordă o lovitură de pedeapsă dacă abaterea s-a produs în interiorul
        suprafeţei de pedeapsă a echipei executantului în afară de cazul în care
        executantul este portarul, situaţie în care se acordă o lovitură liberă indirectă. \n\n

        Dacă, în momentul executării unei lovituri de poartă, în suprafaţa de pedeaspă
        se află jucători ai echipei adverse, pentru că nu au avut timp să o părăsească,
        arbitrul lasă jocul să continue. Dacă un jucător al echipei adverse care se află în
        suprafaţa de pedeapsă în momentul executării loviturii de poartă sau care intră în
        suprafaţa de pedeapsă înainte ca mingea să fie în joc, atinge mingea sau participă
        la disputa pentru minge înainte ca mingea să fie în joc, se repetă lovitura de
        poartă. \n\n

        Dacă un jucător intră în suprafaţa de pedeapsă înainte ca mingea să fie în joc şi
        faultează sau este faultat de un adversar, se repetă lovitura de poartă, iar jucătorul
        vinovat poate fi avertizat sau eliminat, în funcţie de abatere.
        Pentru orice altă abatere de la această Lege, se repetă lovitura de poartă.
    </string>
</resources>