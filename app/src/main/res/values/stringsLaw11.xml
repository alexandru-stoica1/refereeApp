<?xml version="1.0" encoding="utf-8"?>
<resources>
    <string name="law_11_1">A fi în poziţie de ofsaid nu reprezintă o abatere. \n\n

        Un jucător se află în poziţie de ofsaid dacă: \n
        \t• orice parte a capului, corpului sau picioarelor acestuia se află în jumătatea
        adversă de teren (excluzând linia mediană) şi \n
        \t• orice parte a capului, corpului sau picioarelor acestuia se află mai aproape de
        linia porţii adverse decât mingea şi penultimul adversar. \n\n

        Mâinile și brațele tuturor jucătorilor, inclusiv ale portarilor, nu sunt luate în
        considerare. Cu scopul de a determina ofsaidul, limita superioară a brațului este
        aliniată cu partea inferioară a axilei. \n\n

        Un jucător nu este în poziţie de ofsaid dacă se află pe aceeaşi linie cu: \n
        \t• penultimul adversar sau \n
        \t• ultimii doi adversari.
    </string>

    <string name="law_11_2">Un jucător care se află în poziţie de ofsaid în momentul în care mingea este jucată
        sau atinsă* de un coechipier este sancţionat numai când ia parte în mod activ la
        joc: \n
        \t• intervenind în joc prin jucarea sau atingerea mingii pasate sau atinse de un
        coechipier sau \n
        \t• intervenind asupra unui adversar: \n
        \t\t• împiedică un adversar să joace mingea sau să poată juca mingea prin
        obstrucţionarea clară a câmpului vizual al acestuia sau \n
        \t\t• îşi dispută mingea cu un adversar sau \n
        \t\t• încearcă în mod clar să joace mingea care se află în apropiere, iar această
        acţiune influenţează un adversar sau \n
        \t\t• efectuează o acţiune evidentă care influenţează în mod clar capacitatea unui
        adversar de a juca mingea \n\n

        * Se va lua în considerare primul punct de contact cu mingea jucată sau atinsă. \n\n

        sau \n\n

        \t• obţinând un avantaj prin jucarea mingii sau intervenţia asupra unui adversar
        când mingea: \n
        \t\t• a ricoşat sau a deviat din stâlpul porţii, bara transversală, un oficial de meci
        sau un adversar \n
        \t\t• a fost respinsă în mod deliberat de un adversar pentru evitarea marcării unui
        gol. \n\n

        Dacă un jucător în poziţie de ofsaid primeşte mingea de la un adversar care joacă
        în mod deliberat mingea, inclusiv cu mâna, nu se consideră că a obţinut un avantaj
        din această poziţie decât dacă un adversar a respins în mod deliberat mingea,
        împiedicând înscrierea unui gol. \n\n

        „Respingerea” reprezintă situaţia în care un jucător opreşte sau încearcă să
        oprească o minge care se duce în poartă sau foarte aproape de poartă cu orice
        parte a corpului, cu excepţia mâinilor/braţelor (în afară de portar aflat în
        suprafaţa de pedeapsă). \n\n

        În situaţiile în care: \n
        \t• un jucător care revine din poziţie de ofsaid sau se află în poziţie de ofsaid
        stă în calea unui adversar şi intervine asupra înaintării adversarului către
        minge comite o abatere încadrabilă ca ofsaid dacă în acest mod influenţează
        capacitatea adversarului de a juca mingea sau de a participa la disputa
        pentru minge; dacă jucătorul se deplasează în calea adversarului şi împiedică
        înaintarea acestuia (de exemplu, blochează adversarul), abaterea trebuie
        sancţionată conform Legii 12 \n
        \t• un jucător aflat în poziţie de ofsaid se îndreaptă către minge cu intenţia de a
        juca mingea şi este faultat înainte de a juca sau de a încerca să joace mingea
        sau de a-şi disputa mingea cu un adversar, se sancţionează faultul, deoarece s-a
        produs înainte de a se comite ofsaid \n
        \t• se comite o abatere împotriva unui jucător aflat în poziţie de ofsaid care joacă
        deja mingea sau încearcă să joace mingea sau îşi dispută mingea cu un adversar,
        este sancţionat ofsaidul, deoarece s-a produs înainte de a se comite faultul.
    </string>

    <string name="law_11_3">Poziţia de ofsaid nu este considerată abatere dacă jucătorul primeşte mingea
        direct: \n
        \t• dintr-o lovitură de poartă \n
        \t• dintr-o aruncare de la margine \n
        \t• dintr-o lovitură de colţ.
    </string>

    <string name="law_11_4">Dacă are loc o abatere încadrabilă ca ofsaid, arbitrul acordă o lovitură liberă
        indirectă din locul unde s-a produs abaterea, inclusiv dacă aceasta a avut loc în
        propria jumătate de teren a jucătorului respectiv. \n\n

        Un jucător al echipei în apărare care iese de pe terenul de joc fără permisiunea
        arbitrului va fi considerat, atunci când se analizează o situaţie de ofsaid, ca
        aflându-se pe linia de poartă sau pe linia de margine până la următoarea oprire
        a jocului sau până când echipa în apărare trimite mingea către linia mediană
        şi aceasta se află în afara suprafeţei sale de pedeapsă. Dacă jucătorul a părăsit
        terenul de joc în mod deliberat, acesta trebuie avertizat la prima ieşire a mingii
        din joc. \n\n

        Un jucător al echipei în atac poate păşi sau rămâne în afara terenul de joc pentru
        a nu participa activ la joc. Dacă jucătorul reintră pe la linia de poartă şi participă
        activ la joc înainte de prima oprire a jocului sau înainte ca echipa în apărare să
        trimită mingea către linia mediană şi aceasta să se afle în afara suprafeţei sale
        de pedeapsă, atunci când se analizează o situaţie de ofsaid, se va considera că
        jucătorul este poziţionat pe linia de poartă. Un jucător care iese în mod deliberat
        de pe terenul de joc şi apoi reintră pe teren fără permisiunea arbitrului şi nu este
        sancţionat pentru ofsaid şi obţine un avantaj trebuie sancţionat. \n\n

        Dacă un jucător în atac rămâne nemişcat între stâlpii porţii şi în interiorul
        acesteia în momentul în care mingea intră în poartă, golul trebuie acordat cu
        excepţia cazului în care jucătorul comite o abatere încadrabilă ca ofsaid sau o
        abatere care intră sub incidenţa Legii 12, situaţie în care jocul este reluat cu
        lovitură liberă indirectă sau lovitură liberă directă.
    </string>
</resources>