<?xml version="1.0" encoding="utf-8"?>
<resources>
    <string name="law_12_1">Loviturile directe şi indirecte, precum şi loviturile de pedeapsă pot fi acordate
        doar pentru abateri comise când mingea este în joc.
    </string>

    <string name="law_12_2">Se acordă o lovitură liberă directă când arbitrul consideră că un jucător a
        comis una din următoarele abateri împotriva unui adversar din neglijenţă sau
        imprudenţă sau utilizând forţă excesivă: \n
        \t• atacă adversarul \n
        \t• sare asupra unui adversar \n
        \t• loveşte sau încearcă să lovească adversarul cu piciorul \n
        \t• împinge adversarul \n
        \t• loveşte sau încearcă să lovească adversarul (inclusiv cu capul) \n
        \t• atacă prin alunecare sau un mod de disputare a mingii \n
        \t• pune piedică sau încearcă să pună piedică adversarului. \n\n

        În caz de contact fizic, abaterea este sancţionată cu lovitură liberă directă. \n\n

        \t• „Neglijenţă” se referă la faptul că jucătorul manifestă lipsă de atenţie sau de
        grijă în timpul disputării mingii sau acţionează fără precauţie. Nu este necesară
        aplicarea unei sancţiuni disciplinare. \n
        \t• „Imprudenţă” se referă la faptul că jucătorul nu ţine cont de pericolul pe care
        îl reprezintă acţiunea sa pentru adversar sau de consecinţele acesteia asupra
        adversarului. Se sancţionează cu avertisment. \n
        \t• „Utilizarea forţei excesive” se referă la faptul că jucătorul depăşeşte limita
        necesară a folosirii forţei şi/sau pune în pericol integritatea corporală a
        adversarului. Se sancţionează cu eliminare. \n\n

        Se acordă o lovitură liberă directă dacă un jucător comite una din următoarele
        abateri: \n
        \t• comite o abatere prin jucarea mingii cu mâna (cu excepţia portarului în suprafaţa
        proprie de pedeapsă) \n
        \t• ţine un adversar \n
        \t• împiedică înaintarea unui adversar prin contact fizic \n
        \t• mușcă sau scuipă pe cineva de pe foaia de joc sau un oficial de meci \n
        \t• aruncă un obiect spre minge, un adversar sau un oficial de meci sau atinge
        mingea cu un obiect ţinut în mână. \n\n

        A se vedea şi abaterile prevăzute de Legea 3. \n\n

        <b>Jucarea mingii cu mâna</b>\n
        În scopul stabilirii abaterii la jucarea mingii limita superioară a braţului coincide
        cu limita inferioară a axilei. Nu orice atingere a mingii cu mâna/ brațul jucătorului
        reprezintă o abatere. \n\n

        Reprezintă o abatere dacă un jucător: \n
        \t• atinge în mod deliberat mingea cu mâna/braţul, inclusiv prin mişcarea mâinii/
        braţului spre minge \n
        \t• înscrie un gol în poarta adversă direct cu mâna/braţul, fie şi în mod accidental,
        acest lucru fiind valabil şi pentru portari \n
        \t• după ce mingea i-a atins mâna/braţul, fie şi în mod accidental, imediat: \n
        \t\t• înscrie un gol în poarta adversă \n\n

        Portarul se supune aceloraşi restricţii referitoare la jucarea mingii cu mâna ca
        şi ceilalţi jucători atunci când se află în afara suprafeţei de pedeapsă. În cazul în
        care portarul joacă mingea cu mâna în interiorul suprafeţei de pedeapsă proprii,
        în situaţia în care nu îi este permis acest lucru, se acordă lovitură liberă indirectă,
        dar nu se aplică nicio sancţiune disciplinară. Însă, dacă abaterea constă în jucarea
        mingii a doua oară (cu mâna/braţul sau nu) după reluarea jocului, înainte ca
        aceasta să fi atins un alt jucător, portarul trebuie sancţionat, dacă prin abatere
        se opreşte un atac promiţător sau se împiedică înscrierea unui gol sau o ocazie
        evidentă de înscriere a unui gol de către un adversar sau echipa adversă.
    </string>

    <string name="law_12_3">Se acordă o lovitură liberă indirectă dacă un jucător: \n
        \t• joacă periculos \n
        \t• împiedică înaintarea unui adversar, fără a avea contact fizic cu acesta \n
        \t• protestează folosind un limbaj şi/sau gesturi agresive, ofensatoare sau
        ireverenţioase sau comite alte abateri de limbaj \n
        \t• împiedică portarul să dea drumul mingii din mâini sau loveşte sau încearcă să
        lovească mingea atunci când portarul se pregăteşte să dea drumul mingii \n
        \t• inițiază o strategie deliberată pentru a pasa mingea (inclusiv dintr-o lovitură
        liberă sau lovitură de poartă) către portar cu capul, pieptul, genunchiul etc.
        pentru a eluda Legea, fie că portarul atinge sau nu mingea cu mâinile; portarul
        este sancționat dacă este responsabil de inițierea strategiei intenționate \n
        \t• comite orice altă abatere care nu este stipulată în Legile Jocului în urma căruia
        jocul este oprit pentru avertizarea sau eliminarea unui jucător. \n\n

        Se acordă lovitură liberă indirectă dacă portarul comite una din abaterile de mai jos
        în interiorul suprafeţei de pedeapsă proprii: \n
        \t• se află în posesia mingii şi ţine mingea cu mâna/braţul mai mult de şase secunde
        înainte de a-i da drumul \n
        \t• atinge mingea cu mâna/braţul după ce i-a dat drumul şi înainte de a fi atinsă de
        alt jucător \n
        \t• atinge mingea cu mâna/braţul, în afară de cazul în care a lovit în mod clar mingea
        cu piciorul sau a încercat să lovească mingea cu piciorul pentru a-i da drumul în
        joc, după ce: \n
        \t\t• i-a fost trimisă deliberat cu piciorul de un coechipier \n
        \t\t• a primit-o direct dintr-o aruncare de la margine efectuată de un coechipier. \n\n

        Se consideră că portarul este în posesia mingii cu mâna/mâinile când: \n
        \t• mingea se află în mâinile sale sau între mână şi o altă suprafaţă (de exemplu,
        sol, propriul corp) sau când atinge mingea cu orice parte a mâinilor sau
        braţelor, în afară de cazul în care aceasta îl loveşte sau când o respinge \n
        \t• ţine mingea cu mâna larg deschisă \n
        \t• bate mingea de pământ sau o aruncă în aer. \n\n

        Un portar nu poate fi atacat de un adversar când se află în posesia mingii cu
        mâna/mâinile. \n\n

        <b>Jocul periculos</b>\n
        Jocul periculos reprezintă orice acţiune a unui jucător care, în timp ce încearcă
        să joace mingea, riscă să accidenteze pe cineva (inclusiv pe el însuşi). Printre
        situaţiile de joc periculos se numără împiedicarea unui adversar aflat în
        apropiere să joace mingea, acestuia fiindu-i teamă de accidentare. \n\n

        Foarfeca sau bicicleta sunt permise dacă nu prezintă pericol pentru adversar. \n\n

        <b>Împiedicarea înaintării unui adversar fără contact fizic</b>\N
        Împiedicarea înaintării unui adversar înseamnă ieşirea în calea unui adversar
        pentru a-l obstrucţiona, bloca, încetini sau forţa să îşi schimbe direcţia când
        mingea nu este la distanţă de joc de niciunul dintre jucători. \n\n

        Toţi jucătorii au dreptul de a ocupa o poziţie pe teren; a sta în calea adversarului
        nu este acelaşi lucru cu a ieşi în calea acestuia. \n\n

        Un jucător poate proteja mingea, poziţionându-se între un adversar şi minge
        dacă mingea se află la distanţa de joc, iar adversarul nu este ţinut cu braţele
        sau corpul. Dacă mingea se află la distanţa de joc, jucătorul poate fi atacat
        regulamentar de un adversar.
    </string>

    <string name="law_12_4">Arbitrul este abilitat să ia măsuri disciplinare de la intrarea pe terenul de joc
        pentru inspecţia de dinaintea meciului şi până la părăsirea acestuia după
        sfârşitul meciului (inclusiv loviturile de departajare de la 11 m). \n\n

        Dacă, înainte de intrarea pe terenul de joc la începutul meciului, un jucător sau
        un oficial al unei echipe comite o abatere care se sancţionează cu eliminare,
        arbitrul este abilitat să interzică jucătorului sau oficialului echipei să ia parte la
        meci (a se vedea Legea 3.6); arbitrul va raporta orice altă abatere. \n\n

        Un jucător sau un oficial al unei echipe care comite o abatere care se sancţionează
        cu avertisment sau eliminare, pe terenul de joc sau în afara acestuia, va fi sancţionat
        în funcţie de abaterea comisă. \n\n

        Cartonaşul galben indică un avertisment, iar cartonaşul roşu o eliminare. \n\n

        Cartonaşul roşu sau galben nu poate fi arătat decât unui jucător, jucător înlocuitor,
        jucător înlocuit sau oficial al unei echipe. \n\n

        <b>Jucătorii, jucătorii înlocuitori şi jucătorii înlocuiţi</b>\n\n

        <b>Întârzierea reluării jocului pentru arătarea unui cartonaş</b>\n
        Odată ce arbitrul a decis acordarea unui cartonaş, pentru a avertiza sau elimina
        un jucător, jocul nu trebuie reluat înainte de a fi aplicată sancţiunea, cu excepţia
        cazului în care echipa împotriva căreia s-a comis abaterea execută rapid o lovitură
        liberă, are o ocazie clară de a înscrie un gol, iar arbitrul nu a început procedura de
        aplicare a sancţiunii disciplinare. Sancţiunea este aplicată la următoarea oprire a
        jocului. Dacă abaterea a constat în împiedicarea unei ocazii clare de înscriere a unui
        gol de către echipa adversă ori în intervenţia asupra unei astfel de ocazii, jucătorul
        nu va fi avertizat. \n\n

        <b>Avantajul</b>\n
        Dacă arbitrul acordă avantaj în cazul comiterii unei abateri care ar fi sancţionată
        cu avertisment/eliminare, dacă jocul ar fi fost oprit, avertismentul/eliminarea
        respectiv(ă) trebuie acordat(ă) la următoarea ieşire a mingii din joc. Însă, dacă
        abaterea i-a anulat echipei adverse o ocazie clară de înscriere a unui gol, jucătorul
        este avertizat pentru joc nesportiv. Dacă abaterea a constat în împiedicarea unui
        atac promiţător ori în intervenţia într-un astfel de atac, jucătorul nu va fi avertizat.\n\n

        Regula avantajului nu trebuie aplicată în cazuri de fault grosolan, comportament
        violent sau în cazul comiterii unei a doua abateri pasibile de avertisment, decât
        dacă există o ocazie clară de înscriere a unui gol. Arbitrul trebuie să elimine
        jucătorul la prima ieşire a mingii din joc, dar dacă jucătorul joacă mingea sau
        îşi dispută mingea cu adversarul/intervine asupra acestuia, arbitrul trebuie să
        oprească jocul, să elimine jucătorul şi să dispună reluarea jocului prin lovitură
        liberă indirectă, în afară de cazul în care jucătorul a comis o abatere mai gravă. \n\n

        Dacă un jucător din apărare începe să ţină un jucător aflat în atac în afara
        suprafeţei de pedeapsă şi continuă să-l ţină şi în interiorul suprafeţei de
        pedeapsă, arbitrul trebuie să acorde lovitură de pedeapsă. \n\n

        <b>Abateri sancţionate cu avertisment</b>\n
        Un jucător este avertizat dacă se face vinovat de una din următoarele abateri: \n
        \t• întârzie reluarea jocului \n
        \t• protestează verbal sau prin gesturi \n
        \t• intră, reintră sau iese în mod deliberat de pe terenul de joc, fără permisiunea
        arbitrului \n
        \t• nu respectă distanţa regulamentară la reluarea jocului printr-o minge de
        arbitru, lovitură de colţ, lovitură liberă sau aruncare de la margine \n
        \t• comite în mod repetat abateri („în mod repetat” nu implică o limită cu privire
        la numărul sau tipul abaterilor) \n
        \t• dă dovadă de comportament nesportiv \n
        \t• intră în zona de analiză video pentru arbitru \n
        \t• face uz excesiv de semnalul de solicitare a analizei video (ecran TV). \n\n

        Un jucător înlocuitor sau un jucător înlocuit este avertizat dacă se face vinovat de
        una din următoarele abateri: \n
        \t• întârzie reluarea jocului \n
        \t• protestează verbal sau prin gesturi \n
        \t• intră sau reintră pe terenul de joc fără permisiunea arbitrului \n
        \t• dă dovadă de comportament nesportiv \n
        \t• intră în zona de analiză video pentru arbitru \n
        \t• face uz excesiv de semnalul de solicitare a analizei video (ecran TV). \n\n

        În cazul în care se comit două abateri distincte sancţionabile cu avertisment
        (chiar dacă la foarte scurt timp una după alta), se vor da două avertismente;
        de exemplu, dacă un jucător intră pe teren fără permisiune şi comite un atac
        imprudent prin alunecare sau opreşte un atac promiţător prin fault/jucarea
        mingii cu mâna etc. \n\n

        <b>Avertisment pentru comportament nesportiv</b>\n
        Există diferite circumstanțe când un jucător trebuie avertizat pentru
        comportament nesportiv, inclusiv dacă un jucător: \n
        \t• încearcă să ducă în eroare arbitrul, de exemplu, simulând accidentarea sau
        pretinzând că a fost faultat (simulare) \n
        \t• îşi schimbă postul cu portarul în timpul jocului sau fără permisiunea arbitrului
        (a se vedea Legea 3) \n
        \t• comite cu imprudenţă o abatere pasibilă de sancţionare cu lovitură liberă
        directă \n
        \t• joacă mingea cu mâna cu scopul de a interveni într-un atac promiţător sau de a-l
        opri \n
        \t• comite orice altă abatere pentru a interveni într-un atac promiţător sau a-l opri,
        în afară de cazul în care arbitrul acordă o lovitură de pedeapsă pentru o abatere
        comisă ca urmare a unei încercări de jucare a mingii \n
        \t• împiedică o ocazie clară de înscriere a unui gol de către adversar, comiţând
        o abatere ca urmare a unei încercări de a juca mingea, iar arbitrul acordă o
        lovitură de pedeapsă \n
        \t• joacă mingea cu mâna, încercând să marcheze un gol (indiferent dacă reuşeşte
        sau nu) sau încercând, fără a reuşi, să împiedice înscrierea unui gol \n
        \t• trasează marcaje neautorizate pe terenul de joc \n
        \t• joacă mingea în timp ce iese de pe terenul de joc, după ce a primit permisiunea
        de a părăsi terenul \n
        \t• manifestă lipsă de respect pentru joc \n
        \t• inițiază o strategie deliberată pentru ca mingea să fie pasată către portar cu
        capul, pieptul, genunchiul etc. pentru a eluda Legea, fie că portarul atinge sau nu
        mingea cu mâinile; portarul este sancționat dacă este responsabil de inițierea
        strategiei deliberate \n
        \t• distrage verbal atenţia adversarului în timpul jocului sau la reluarea acestuia. \n\n

        <b>Manifestări de bucurie la înscrierea unui gol</b>\n
        Jucătorii îşi pot exprima bucuria la înscrierea unui gol, dar nu sunt permise
        manifestările excesive; nu sunt încurajate manifestările regizate, acestea
        netrebuind să cauzeze pierderea excesivă a timpului. \n\n

        Părăsirea terenului de joc pentru manifestarea bucuriei înscrierii unui gol nu
        reprezintă o abatere pasibilă de sancţionarea cu avertisment, dar jucătorii trebuie
        să revină pe teren cât mai repede. \n\n

        Un jucător trebuie avertizat, chiar dacă golul este anulat, dacă: \n
        \t• escaladează gardul care împrejmuieşte terenul şi/sau se apropie de spectatori
        într-un mod care creează probleme de siguranţă şi/sau securitate \n
        \t• face gesturi sau întreprinde acţiuni provocatoare, persiflante sau instigatoare \n
        \t• îşi acoperă capul sau faţa cu o mască sau cu un obiect similar \n
        \t• îşi scoate tricoul sau îşi acoperă capul cu tricoul. \n\n

        <b>Întârzierea reluării jocului</b>/n
        Arbitrii trebuie să avertizeze jucătorii care întârzie reluarea jocului prin practici,
        precum cele de mai jos: \n
        \t• simulează intenţia de a efectua o aruncare de la margine, dar renunţă brusc şi
        lasă un coechipier să efectueze aruncarea \n
        \t• întârzie părăsirea terenului în momentul în care sunt înlocuiţi \n
        \t• întârzie în mod excesiv reluarea jocului \n
        \t• lovesc mingea pentru a o îndepărta sau o iau cu ei sau provoacă o confruntare
        prin atingerea deliberată a mingii după ce arbitrul a oprit jocul \n
        \t• execută o lovitură liberă dintr-un alt loc pentru a forţa repetarea acesteia. \n\n

        <b>Abateri sancţionate cu eliminare</b>\n
        Un jucător, un jucător înlocuitor sau un jucător înlocuit este eliminat din joc dacă
        se face vinovat de una din următoarele abateri: \n
        \t• împiedică echipa adversă să înscrie un gol sau împiedică o ocazie clară de
        înscriere a unui gol a echipei adverse prin comiterea unei abateri prin jucarea
        mingii cu mâna (cu excepţia portarului aflat în propria suprafaţă de pedeapsă) \n
        \t• împiedică un adversar să înscrie un gol sau împiedică o ocazie clară de
        înscriere a unui gol de către un adversar a cărui direcţie generală de deplasare
        este către poarta jucătorului vinovat, prin comiterea unei abateri care se
        sancţionează cu lovitură liberă (în afară de cazul în care se aplică prevederile
        secţiunii următoare) \n
        \t\t• comite un fault grosolan \n
        \t\t• muşcă sau scuipă pe cineva \n
        \t\t• are un comportament violent \n
        \t\t• foloseşte un limbaj şi/sau gesturi agresive, ofensatoare sau ireverenţioase \n
        \t\t• primeşte un al doilea avertisment în acelaşi meci \n
        \t\t• intră în studioul de analiză video. \n\n

        Un jucător, jucător înlocuitor sau jucător înlocuit care a fost eliminat trebuie să
        părăsească zona din proximitatea terenului de joc, precum şi suprafaţa tehnică. \n\n

        <b>Împiedicarea înscrierii unui gol sau a unei ocazii clare de înscriere a unui gol</b>\n
        Atunci când un jucător împiedică echipa adversă să înscrie un gol sau împiedică o
        ocazie clară de înscriere a unui gol a echipei adverse prin comiterea unei abateri
        prin jucarea mingii cu mâna, jucătorul respectiv este eliminat indiferent de
        locul unde are loc abaterea (cu excepţia portarului aflat în propria suprafaţă de
        pedeapsă). \n\n

        Atunci când un jucător comite o abatere împotriva unui adversar în propria
        suprafaţă de pedeapsă, împiedicând astfel o ocazie clară de înscriere a unui gol
        pentru adversar, iar arbitrul acordă o lovitură de pedeapsă, jucătorul vinovat este
        avertizat dacă abaterea este comisă ca urmare a unei încercări de a juca mingea;
        în toate celelalte situaţii (de exemplu, ţinere, tragere, împingere a adversarului,
        imposibilitatea de a juca mingea etc.), jucătorul vinovat trebuie eliminat. \n\n

        Un jucător, jucător eliminat, jucător înlocuitor sau jucător înlocuit care intră pe
        terenul de joc fără permisiunea necesară din partea arbitrului şi intervine în
        joc sau asupra unui adversar, împiedicând echipa adversă să înscrie un gol sau
        împiedicând o ocazie clară de înscriere a unui gol de către echipa adversă comite o
        abatere care se sancţionează cu eliminare. \n\n

        Se va ţine cont de următoarele elemente: \n
        \t• distanţa dintre locul unde este comisă abaterea şi poartă \n
        \t• direcţia generală a jocului \n
        \t• posibilitatea de a păstra sau recupera mingea \n
        \t• poziţia şi numărul apărătorilor. \n\n

        <b>Fault grosolan</b>\n
        Un atac prin alunecare sau un mod de disputare a mingii care pune în pericol
        integritatea corporală a unui adversar sau care utilizează forţă excesivă sau
        brutalitate trebuie sancţionat ca fault grosolan. \n\n

        Un jucător care loveşte un adversar în momentul disputării mingii din faţă, din
        lateral sau din spate, cu unul sau ambele picioare, făcând uz de forţă excesivă sau
        punând în pericol integritatea corporală a adversarului, se face vinovat de fault
        grosolan. \n\n

        <b>Comportament violent</b>\n
        Comportamentul violent se referă la situaţiile în care un jucător utilizează sau
        încearcă să utilizeze forţă excesivă sau brutalitate împotriva unui adversar fără a
        disputa mingea sau împotriva unui coechipier, oficial al echipei, oficial de meci,
        spectator sau orice altă persoană, indiferent dacă a avut loc sau nu un contact
        fizic. \n\n

        De asemenea, un jucător care nu participă la disputarea mingii şi loveşte în mod
        deliberat un adversar sau orice altă persoană în cap sau în faţă cu mâna sau cu
        braţul se face vinovat de comportament violent, în afară de cazul în care forţa
        loviturii este neglijabilă. \n\n

        <b>Oficialii echipelor</b>\n
        În cazul în care se comite o abatere, iar persoana vinovată de abatere nu poate
        fi identificată, va primi sancţiunea antrenorul principal prezent în suprafaţa
        tehnică. \n\n

        <b>Atenţionare</b>\n
        Următoarele abateri sunt pasibile, în general, de atenţionare; repetarea lor
        sau abaterile flagrante ar trebui să fie urmate de avertisment sau eliminare: \n
        \t• intrarea pe terenul de joc într-un mod respectuos/neconflictual \n
        \t• necooperarea cu oficialii de meci, de exemplu, neluarea în seamă a unei
        indicaţii/solicitări din partea unui arbitru asistent sau a celui de-al patrulea
        oficial de meci \n
        \t• manifestări minore/neimportante de dezacord (verbale sau gestuale) faţă de o
        decizie \n
        \t• ieşirea din când în când în afara limitelor suprafeţei tehnice, fără comiterea
        unei alte abateri. \n\n

        <b>Avertisment</b>\n
        Abaterile sancţionate cu avertisment includ (fără ca enumerarea să fie exhaustivă): \n
        \t• nerespectarea clară/constantă a limitelor suprafeţei tehnice a propriei echipe \n
        \t• întârzierea reluării jocului de propria echipă \n
        \t• intrarea deliberată în suprafaţa tehnică a echipei adverse (într-un mod
        neconflictual) \n
        \t• manifestări verbale sau gestuale de dezacord incluzând: \n
        \t\t• aruncarea/lovirea cu piciorul a unor recipiente de băuturi sau a altor obiecte \n
        \t\t• gesturi care arată o lipsă clară de respect faţă de oficialii de meci, de exemplu,
        aplauze sarcastice \n
        \t• intrarea în zona de analiză video pentru arbitru \n
        \t• gesticularea excesivă/constantă în legătură cu acordarea unui cartonaş roşu sau
        galben \n
        \t• efectuarea excesivă a semnalului corespunzător ecranului TV pentru a solicita
        arbitraj video \n
        \t• gesturi sau acţiuni provocatoare sau instigatoare \n
        \t• comportament inacceptabil constant (inclusiv abateri repetate sancţionate cu
        atenţionare) \n
        \t• manifestarea de lipsă de respect faţă de joc. \n\n

        <b>Eliminare</b>\n
        Abaterile sancţionate cu eliminare includ (fără ca enumerarea să fie exhaustivă): \n
        \t• întârzierea reluării jocului de echipa adversă, de exemplu, ţinerea mingii,
        degajarea mingii, obstrucţionarea unui jucător \n
        \t• părăsirea deliberată a suprafeţei tehnice pentru: \n
        \t\t• a-şi manifesta dezacordul sau a obiecta faţă de un oficial de meci \n
        \t\t• a acţiona de o manieră provocatoare sau instigatoare. \n
        \t• intrarea în suprafaţa tehnică a echipei adverse într-un mod agresiv sau
        conflictual \n
        \t• aruncarea/lovirea cu piciorul în mod deliberat a unui obiect pe terenul de joc \n
        \t• intrarea pe terenul de joc pentru: \n
        \t\t• a înfrunta un oficial de meci (inclusiv în pauza dintre reprize sau la sfârşitul
        meciului) \n
        \t\t• a interveni în joc, asupra unui jucător din echipa adversă sau asupra unui
        oficial de meci \n
        \t• intrarea în studioul de analiză video \n
        \t• comportament agresiv sau implicând contact fizic (inclusiv scuiparea sau
        muşcarea) faţă de un jucător, jucător înlocuitor, oficial al echipei adverse,
        oficial de meci, spectator sau orice altă persoană (de exemplu, copil de mingi,
        responsabil de securitate, oficial al competiţiei etc.) \n
        \t• primirea unui al doilea avertisment în acelaşi meci \n
        \t• folosirea unui limbaj şi/sau unor gesturi agresive, ofensatoare sau
        ireverenţioase \n
        \t• utilizarea de echipamente electronice sau de comunicare neautorizate şi/sau
        manifestarea unui comportament necorespunzător ca urmare a utilizării de
        echipamente electronice sau de comunicare \n
        \t• comportament violent. \n\n

        <b>Abateri care implică aruncarea unui obiect (sau a mingii)</b>\n
        În toate cazurile, arbitrul va lua măsura disciplinară corespunzătoare: \n
        \t• imprudenţă - jucătorul vinovat este avertizat pentru comportament
        nesportiv \n
        \t• utilizarea forţei excesive - jucătorul vinovat este eliminat pentru
        comportament violent.
    </string>

    <string name="law_12_5">Dacă mingea este afară din joc, jocul este reluat în conformitate cu decizia
        anterioară. \n
        Dacă mingea este în joc şi un jucător comite o abatere de natură fizică pe terenul
        de joc împotriva: \n
        \t• unui adversar - lovitură liberă indirectă sau directă sau lovitură de pedeapsă \n
        \t• unui coechipier, jucător înlocuitor, jucător înlocuit sau jucător eliminat, oficial
        al echipei sau oficial de meci - lovitură liberă directă sau lovitură de pedeapsă. \n\n

        Toate abaterile de natură verbală sunt sancţionate cu lovitură liberă indirectă. \n\n

        Dacă arbitrul opreşte jocul ca urmare a unei abateri comise de un jucător pe
        terenul de joc sau în afara acestuia împotriva unui factor extern, jocul este reluat cu
        o minge de arbitru, cu excepţia cazului în care se acordă o lovitură liberă indirectă
        pentru ieşirea de pe terenul de joc fără permisiunea arbitrului; lovitura liberă
        indirectă se execută din punctul de pe linia terenului pe unde jucătorul a părăsit
        terenul de joc. \n\n

        Dacă, în timp ce mingea este în joc: \n
        \t• un jucător comite o abatere împotriva unui oficial de meci sau împotriva unui
        jucător, jucător înlocuitor, jucător înlocuit sau jucător eliminat al echipei adverse
        sau împotriva unui oficial al echipei adverse în afara terenului de joc sau \n
        \t• un jucător înlocuitor, jucător înlocuit sau jucător eliminat sau un oficial al echipei
        comite o abatere împotriva unui jucător al echipei adverse sau împotriva unui
        oficial de meci sau intervine asupra unuia dintre aceştia în afara terenului de joc, \n

        jocul este reluat cu o lovitură liberă de pe linia terenului, din punctul cel mai
        apropiat de locul unde s-a produs abaterea/intervenţia; pentru abaterile pasibile
        de sancţiunea cu lovitură liberă directă, se acordă lovitură de pedeapsă dacă
        abaterea a fost comisă în interiorul suprafeţei de pedeapsă a echipei jucătorului
        vinovat. \n\n

        În cazul comiterii de un jucător a unei abateri în afara terenului de joc împotriva
        unui jucător, jucător înlocuitor, jucător înlocuit sau oficial al propriei echipe, jocul
        se reia cu o lovitură liberă indirectă de pe linia terenului cea mai apropiată de locul
        unde a fost comisă abaterea. \n\n

        În cazul în care un jucător atinge mingea cu un obiect pe care îl ţine în mână
        (gheată, apărătoare de tibie etc.), jocul se reia cu lovitură liberă directă (sau cu
        lovitură de pedeapsă). \n\n

        Dacă un jucător aflat pe terenul de joc sau în afara acestuia aruncă sau loveşte cu
        piciorul un obiect (cu excepţia mingii de joc) către un jucător al echipei adverse
        sau aruncă sau loveşte cu piciorul un obiect (inclusiv o minge) către un jucător
        înlocuitor, jucător înlocuit sau jucător eliminat sau oficial al echipei adverse sau
        către un oficial de meci sau către mingea de meci, jocul este reluat cu o lovitură
        liberă directă din locul unde obiectul a lovit sau ar fi putut lovi persoana sau
        mingea. Dacă acest loc este în afara terenului de joc, lovitura liberă se execută
        în punctul cel mai apropiat de pe linia terenului; în cazul în care locul se află
        în suprafaţa de pedeapsă a echipei jucătorului care comite abaterea, se acordă
        lovitură de pedeapsă. \n\n

        Dacă un jucător înlocuitor, jucător înlocuit sau jucător eliminat sau un jucător
        aflat temporar în afara terenului de joc sau un oficial al echipei aruncă sau
        loveşte cu piciorul un obiect, proiectându-l pe terenul de joc, iar acesta intervine
        în joc, asupra unui adversar sau oficial de meci, jocul este reluat cu o lovitură
        liberă directă (sau lovitură de pedeapsă) din locul în care obiectul a intervenit
        în joc sau unde a lovit sau ar fi putut lovi adversarul, oficialul de meci sau mingea.
    </string>
</resources>