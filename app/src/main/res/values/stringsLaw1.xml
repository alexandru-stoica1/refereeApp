<?xml version="1.0" encoding="utf-8"?>
<resources>
    <string name="law_1_1">Terenul de joc trebuie să aibă o suprafaţă în totalitate naturală sau,
        dacă regulamentul competiţiei permite acest lucru, o suprafaţă în totalitate
        artificială, cu excepţia cazului în care regulamentul competiţiei permite o
        combinaţie integrată de materiale artificiale şi naturale (sistem hibrid).\n\n

        Suprafeţele artificiale trebuie să aibă culoarea verde.\n\n

        În cazul în care se folosesc suprafeţe artificiale pentru meciuri disputate
        între echipele reprezentative ale unor asociaţii naţionale afiliate la FIFA sau
        pentru meciuri din cadrul competiţiilor inter-club internaţionale, suprafaţa
        de joc trebuie să îndeplinească cerinţele Programului de calitate FIFA privind
        gazonul artificial, cu excepţia cazului în care IFAB acordă o derogare specială.
    </string>

    <string name="law_1_2">Terenul de joc trebuie să aibă formă dreptunghiulară şi să fie marcat cu
        linii continue care să nu fie periculoase; pentru realizarea marcajelor de
        pe terenurile naturale se pot folosi materiale din care sunt confecţionate
        suprafeţele de joc artificiale, cu condiţia ca acestea să nu fie periculoase. Liniile
        de marcaj fac parte integrantă din suprafeţele pe care le delimitează. \n\n

        Pe terenul de joc vor fi marcate numai liniile prevăzute în Legea 1. Acolo
        unde se utilizează suprafeţe artificiale, este permis să se traseze şi alte linii,
        cu condiţia ca acestea să aibă altă culoare faţă de marcajele de fotbal şi să se
        distingă clar de acestea. \n\n

        Cele două linii de demarcaţie mai lungi reprezintă liniile de margine. Cele două
        linii mai scurte reprezintă liniile de poartă. \n\n

        Terenul de joc este împărţit în două jumătăţi de o linie mediană care uneşte
        mijlocul celor două linii de margine. \n\n

        Punctul de la centrul terenului se află în mijlocul liniei mediane. În jurul acestuia
        este trasat un cerc cu o rază de 9,15 m (10 yds).
        Se pot efectua marcaje în afara terenului de joc, la 9,15 m (10 yds) de la arcul
        de cerc de la colţul terenului, perpendicular faţă de liniile de poartă şi liniile de
        margine. \n\n

        Toate liniile trebuie să aibă aceeaşi lăţime, aceasta nedepăşind 12 cm (5 ins). Liniile
        de poartă trebuie să aibă aceeaşi lăţime ca stâlpii porţii şi bara transversală. \n\n

        Un jucător care trasează marcaje neautorizate pe teren trebuie avertizat pentru
        comportament nesportiv. În cazul în care arbitrul observă acest lucru în timpul
        meciului, jucătorul este avertizat la prima ieşire a mingii din joc.
    </string>

    <string name="law_1_3">Linia de margine trebuie să fie mai lungă decât linia de poartă. \n\n

        • Lungime (linia de margine): \n
        \t - minimum 90 m (100 yds) \n
        \t - minimum 45 m (50 yds) \n\n

        • Lungime (linia de poartă): \n
        \t - maximum 120 m (130 yds) \n
        \t - maximum 90 m (100 yds)
    </string>

    <string name="law_1_4">• Lungime (linia de margine): \n
        \t - minimum 100 m (110 yds) \n
        \t - minimum 110 m (120 yds) \n\n

        • Lungime (linia de poartă): \n
        \t - maximum 64 m (70 yds) \n
        \t - maximum 75 m (80 yds) \n\n

        Organizatorii competiţiilor pot stabili lungimea liniilor de poartă şi a liniilor de
        margine în limitele dimensiunilor de mai sus.
    </string>

    <string name="law_1_5">Se trasează două linii perpendiculare pe linia de poartă la 5,5 m (6 yds) de la
        partea interioară a fiecărui stâlp al porţii. Liniile se prelungesc în interiorul
        terenului de joc pe o distanţă de 5,5 m (6 yds), apoi se unesc cu o linie paralelă cu
        linia de poartă. Suprafaţa delimitată de aceste linii şi linia de poartă reprezintă
        suprafaţa de poartă.
    </string>

    <string name="law_1_6">Se trasează două linii perpendiculare pe linia de poartă la 16,5 m (18 yds) de
        la partea interioară a fiecărui stâlp al porţii. Liniile se prelungesc în interiorul
        terenului de joc pe o distanţă de 16,5 m (18 yds), apoi se unesc cu o linie paralelă
        cu linia de poartă. Suprafaţa delimitată de aceste linii şi linia de poartă reprezintă
        suprafaţa de pedeapsă. \n\n

        În interiorul fiecărei suprafeţe de pedeapsă, se marchează punctul de pedeapsă la
        11 m (12 yds) faţă de mijlocul liniei dintre stâlpii porţii. \n\n

        Din fiecare punct de pedeapsă se trasează în afara suprafeţei de pedeapsă un arc
        de cerc cu raza de 9,15 m (10 yds).
    </string>

    <string name="law_1_7">Suprafaţa de colţ este delimitată de un sfert de cerc cu raza de 1 m (1 yd) trasat în
        interiorul terenului de joc de la fiecare steag de colţ
    </string>

    <string name="law_1_8">La fiecare colţ al terenului trebuie amplasat un steag. Suportul steagului trebuie
        să aibă o înălţime de minimum 1,5 m (5 ft) şi să nu aibă vârful ascuţit.\n\n

        Pot fi amplasate steaguri şi la fiecare capăt al liniei mediane, în afara terenului de
        joc, la o distanţă de minimum 1 m (1 yd) de linia de margine.
    </string>

    <string name="law_1_9">Suprafaţa tehnică este, la meciurile jucate pe stadioane unde există o zonă
        prevăzută cu scaune pentru oficialii echipelor, jucătorii înlocuitori şi jucătorii
        înlocuiţi, o suprafaţă cu următoarele caracteristici: \n
        \t• Suprafaţa tehnică trebuie să se prelungească cu numai 1 m (1 yd) în afara
        fiecărei laturi a zonei prevăzute cu scaune şi să se afle la o distanţă de
        maximum 1 m (1 yd) de linia de margine.\n
        \t• Suprafaţa trebuie delimitată cu marcaje.\n
        \t• Numărul persoanelor cărora le este permis să ocupe suprafaţa tehnică este
        stabilit prin regulamentul competiţiei.\n\n

        Persoanele care pot ocupa suprafaţa tehnică:\n
        \t• sunt identificate înainte de începerea meciului, în conformitate cu
        regulamentul competiţiei \n
        \t• trebuie să se comporte într-un mod responsabil \n
        \t• trebuie să rămână în interiorul suprafeţei tehnice, cu excepţia unor situaţii
        speciale, de exemplu, fizioterapeutul/medicul poate intra pe terenul de joc,
        cu permisiunea arbitrului, pentru a acorda asistenţă medicală unui jucător
        accidentat.
    </string>

    <string name="law_1_10">Poarta trebuie amplasată în centrul fiecăreia din liniile de poartă.
        Poarta este formată din doi stâlpi verticali aflaţi la distanţă egală de steagurile de
        colţ, aceştia fiind uniţi în partea superioară de o bară orizontală. Stâlpii şi bara
        transversală trebuie să fie dintr-un material aprobat şi să nu prezinte pericol.
        Stâlpii porții și bara transversală a ambelor porți trebuie să aibă aceeași formă,
        adică pătrată, rectangulară, rotundă sau eliptică sau o combinație a acestora. \n\n

        Se recomandă ca toate porțile utilizate într-o competiție oficială organizată
        sub egida FIFA sau a confederațiilor să îndeplinească cerințele Programului de
        calitate FIFA pentru porțile de fotbal. \n\n

        Distanţa dintre interiorul stâlpilor este de 7,32 m (8 yds), iar distanţa dintre
        partea inferioară a barei transversale şi sol este de 2,44 m (8 ft). \n\n

        Stâlpii porţii trebuie poziţionaţi faţă de linia porţii în conformitate cu imaginile
        de mai jos. \n\n

        Stâlpii porţii şi bara transversală trebuie să fie de culoare albă şi să aibă aceeaşi
        lăţime şi grosime, care nu trebuie să depăşească 12 cm (5 ins). \n\n

        În cazul în care bara transversală se deplasează sau se rupe, jocul se întrerupe
        până la repararea acesteia sau repunerea în poziţia corectă. Jocul se reia cu
        o minge de arbitru. În cazul în care nu poate fi reparată, meciul trebuie oprit
        definitiv. Bara transversală nu poate fi înlocuită cu o funie sau orice alt material
        flexibil sau periculos. \n\n

        Porţile pot fi prevăzute cu plase fixate de porţi şi de sol, în spatele porţii; acestea
        trebuie ancorate corespunzător şi nu trebuie să deranjeze portarul. \n\n

        <b>Măsuri de siguranţă</b>\n
        Porţile (inclusiv porţile mobile) trebuie ancorate corespunzător pe sol
    </string>

    <string name="law_1_11">Se pot folosi sisteme GLT pentru a verifica dacă un gol a fost înscris sau nu, în
        scopul sprijinirii deciziei arbitrului. \n\n

        Utilizarea de sisteme GLT trebuie prevăzută în regulamentul competiţiei. \n\n

        <b>Principiile GLT</b>\n
        Utilizarea tehnologiei GLT se limitează la linia porţii, fiind utilizată în exclusivitate
        pentru a stabili dacă un gol a fost înscris sau nu. \n\n

        Indicarea înscrierii unui gol trebuie confirmată imediat, în mod automat, de
        sistemul GLT, în interval de o secundă, în exclusivitate către oficialii de meci (prin
        intermediul ceasului arbitrului, prin vibrații şi semnal vizual); acesta poate de
        asemenea să fie trimis către camera de analiză video (VOR). \n\n

        <b>Cerinţe şi specificaţii privind GLT</b>\n
        În cazul în care tehnologia GLT este utilizată în competiții, organizatorii
        competiţiilor trebuie să se asigure că sistemul (inclusiv orice modificări posibile
        permise ale cadrului porții sau a tehnologiei în minge) îndeplinește cerințele
        Programului de calitate FIFA pentru GLT. \n\n

        În cazul utilizării unui sistem GLT, arbitrul trebuie să testeze funcţionarea
        tehnologiei înainte de meci, conform manualului de testare. În cazul în care
        tehnologia nu funcționează în conformitate cu cerințele din manualul de testare,
        arbitrul nu trebuie să utilizeze sistemul GLT, având obligația de a aduce acest lucru
        la cunoștința autorităților competente.
    </string>

    <string name="law_1_12">Nu este permisă nicio formă de publicitate comercială, reală sau virtuală, pe terenul
        de joc, pe sol în zona delimitată de plasele porţilor, în suprafaţa tehnică, în zona de
        analiză video pentru arbitru sau în zona de până la 1 m (1 yd) faţă de liniile care
        delimitează terenul, din momentul intrării echipelor pe terenul de joc şi până în
        momentul părăsirii acestuia la pauza dintre reprize, respectiv din momentul în
        care echipele reintră pe terenul de joc şi până la sfârşitul meciului. Nu este permisă
        publicitatea sau fixarea de echipamente fără legătură cu acestea (camere video,
        microfoane etc.) pe porţi, plase, steaguri sau suporturile acestora. \n\n

        De asemenea, panourile publicitare trebuie instalate la minimum: \n
        \t• 1 m (1 yd) de liniile de margine \n
        \t• aceeaşi distanţă faţă de linia de poartă ca şi adâncimea plasei porţii \n
        \t• 1 m (1 yd) faţă de plasa porţii.
    </string>

    <string name="law_1_13">În timpul jocului, este interzisă reproducerea, reală sau virtuală, a siglelor sau
        emblemelor reprezentative ale FIFA, confederaţiilor, asociaţiilor naţionale de
        fotbal, competiţiilor, cluburilor sau altor organisme, pe terenul de joc, pe plasele
        porţilor şi în zonele delimitate de acestea, pe porţi şi pe suporturile steagurilor.
        Acestea sunt permise pe steagurile propriu-zise.
    </string>

    <string name="law_1_14">La meciurile unde se utilizează asistenţa video la arbitraj (VAR), trebuie să existe
        un studio de analiză video şi cel puţin o zonă de analiză video pentru arbitru. \n\n

        <b>Studioul de analiză video</b>\n
        Studioul de analiză video este o cameră unde îşi desfăşoară activitatea arbitrul
        asistent pentru analiză video (VAR), adjunctul VAR (AVAR) şi tehnicianul video
        responsabil de reluări; acesta trebuie să se afle pe stadion/în apropierea acestuia
        sau într-un loc mai îndepărtat. În timpul meciului, accesul în studioul de analiză
        video şi comunicarea cu arbitrul pentru analiză video, adjunctul acestuia,
        tehnicianul video responsabil cu reluările sunt permise numai persoanelor
        autorizate. \n\n

        Un jucător, jucător înlocuitor, jucător înlocuit sau oficial al unei echipe care intră
        în studioul de analiză video va fi sancţionat cu eliminare. \n\n

        <b>Zona de analiză video pentru arbitru</b>\n
        La meciurile unde se utilizează asistenţa video la arbitraj (VAR), trebuie să existe
        cel puţin o zonă de analiză video pentru arbitru unde arbitrul să efectueze o
        „analiză la marginea terenului”. Aceasta trebuie să fie: \n
        \t• într-un loc vizibil în afara terenului de joc \n
        \t• clar delimitată. \n\n
        Un jucător, jucător înlocuitor, jucător înlocuit sau oficial al unei echipe care intră
        în zona de analiză video pentru arbitru va fi sancţionat cu avertisment.
    </string>
</resources>