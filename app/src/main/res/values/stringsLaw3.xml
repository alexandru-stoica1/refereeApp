<?xml version="1.0" encoding="utf-8"?>
<resources>
    <string name="law_3_1">Un meci se dispută între două echipe, fiecare având un număr maxim de 11
        jucători dintre care unul să fie portar. Jocul nu poate începe sau continua dacă
        una dintre echipe are mai puţin de 7 jucători. \n\n

        În cazul în care o echipă are mai puţin de 7 jucători din cauză că unul sau
        mai mulţi jucători au părăsit în mod deliberat terenul de joc, arbitrul nu este
        obligat să oprească jocul, putând acorda avantaj, dar jocul nu trebuie reluat
        după ieşirea mingii din joc în cazul în care o echipă nu are un număr de
        minimum 7 jucători. \n\n

        În cazul în care regulamentul competiţiei prevede că toţi jucătorii titulari şi
        cei înlocuitori trebuie desemnaţi înainte de lovitura de începere a partidei,
        iar o echipă începe jocul cu mai puţin de 11 jucători, numai jucătorii titulari şi
        înlocuitori desemnaţi ca atare pe foaia de joc pot lua parte la meci în momentul
        sosirii lor.
    </string>

    <string name="law_3_2"><b>Competiţii oficiale</b>\n
        Numărul de înlocuiri, maximum cinci, care pot fi efectuate în meciurile din cadrul
        unei competiţii oficiale va fi stabilit de FIFA, confederaţie sau asociaţia naţională. \n\n

        În competiţiile masculine şi feminine la care participă prima echipă a cluburilor
        din divizia superioară sau echipele naţionale „A” de seniori, unde numărul maxim
        de înlocuiri este trei regulamentul competiţiei permit utilizarea a maximum cinci
        jucători înlocuitori, fiecare echipă: \n
        \t• are la dispoziţie maximum trei ocazii în care poate efectua înlocuirile* \n
        \t• poate efectua înlocuiri suplimentare la pauză\n
        * Dacă ambele echipe efectuează simultan o înlocuire, aceasta va conta ca o ocazie
        de efectuare a înlocuirilor pentru ambele. Înlocuirile (şi solicitările) multiple
        ale unei echipe efectuate în timpul aceleiaşi opriri a jocului se consideră drept o
        singură ocazie de înlocuire utilizată. \n\n

        <b>Prelungirile</b>\n
        \t• Dacă o echipă nu a utilizat numărul maxim de jucători înlocuitori şi/sau ocazii
        de efectuare a înlocuirilor, orice jucători înlocuitori şi/sau ocazii de înlocuire
        rămase se pot utiliza în timpul prelungirilor. \n
        \t• Dacă regulamentul competiţiei le permite echipelor să folosească un jucător
        înlocuitor suplimentar în prelungiri, fiecare echipă va beneficia de o ocazie
        suplimentară de efectuare a înlocuirilor \n

        <b>Alte meciuri</b>\n
        La meciurile dintre echipele naţionale „A”, pot fi înscrişi pe foaia de joc maximum
        12 jucători înlocuitori, din care pot fi utilizaţi maximum 6. \n\n

        În toate celelalte meciuri, se poate efectua un număr mai mare de înlocuiri dacă: \n
        \t• Echipele stabilesc de comun acord numărul maxim de înlocuiri. \n
        \t• Arbitrul este informat înainte de meci. \n\n

        În cazul în care arbitrul nu este informat sau echipele nu cad de acord înainte de
        meci, fiecărei echipe îi este permisă efectuarea de maximum şase înlocuiri.
        Reintroducerea pe teren a jucătorilor înlocuiţi
        Reintroducerea pe teren a jucătorilor înlocuiţi este permisă numai la competiţiile
        de tineret, veterani, pentru persoanele cu dizabilităţi şi fotbalul de bază, sub
        rezerva acordului asociaţiei naţionale, confederaţiei sau FIFA.
    </string>

    <string name="law_3_3">Numele jucătorilor înlocuitori trebuie comunicate arbitrului înainte de începerea
        meciului. Un jucător înlocuitor al cărui nume nu a fost comunicat înainte de
        începerea meciului nu poate lua parte la meci. \n\n

        La înlocuirea unui jucător cu un jucător înlocuitor, trebuie respectate următoarele
        condiţii: \n
        \t• Arbitrul trebuie să fie informat înainte de efectuarea înlocuirii. \n
        \t• Jucătorul înlocuit: \n
        \t\t• primeşte permisiunea arbitrului de a părăsi terenul de joc, cu excepţia cazului
        în care se află deja în afara acestuia, şi trebuie să părăsească terenul prin
        punctul cel mai apropiat de pe linia terenului, în afară de cazul în care arbitrul
        indică faptul că jucătorul poate părăsi terenul imediat, direct pe la linia
        mediană sau prin alt punct (de exemplu, din motive de siguranţă/securitate
        sau ca urmare a unei accidentări) \n
        \t\t• trebuie să se deplaseze imediat în suprafaţa tehnică sau la vestiar şi nu va mai
        participa la joc, cu excepţia situaţiei în care este permisă reintroducerea pe
        teren a jucătorilor înlocuiţi. \n
        \t• Dacă un jucător care urmează să fie înlocuit refuză să părăsească terenul, jocul
        va continua. \n\n

        Jucătorul înlocuitor poate intra pe teren doar: \n
        \t• în timpul unei opriri a jocului \n
        \t• pe la linia mediană \n
        \t• după ce jucătorul înlocuit a părăsit terenul \n
        \t• după primirea semnalului de la arbitru. \n\n

        Procedura de înlocuire se încheie în momentul în care jucătorul înlocuitor intră
        pe teren; din acel moment, jucătorul care a fost schimbat devine jucător înlocuit,
        iar jucătorul înlocuitor devine jucător şi poate repune mingea în joc în orice mod. \n\n

        Toţi jucătorii înlocuiţi şi jucătorii înlocuitori se supun autorităţii arbitrului,
        indiferent dacă joacă sau nu.
    </string>

    <string name="law_3_4">Oricare din ceilalţi jucători poate înlocui portarul dacă: \n
        \t• Arbitrul este informat înainte de efectuarea înlocuirii. \n
        \t• Înlocuirea are loc în timpul unei opriri a jocului.
    </string>

    <string name="law_3_5">În cazul în care un jucător care a fost desemnat ca înlocuitor intră pe teren la
    începutul meciului în locul unui jucător titular, iar arbitrul nu este informat cu
    privire la această modificare: \n
    \t• Arbitrul permite jucătorului desemnat ca înlocuitor să continue jocul. \n
    \t• nu se poate dispune nicio sancţiune disciplinară împotriva jucătorului
    desemnat ca înlocuitor \n
    \t• Jucătorul desemnat ca jucător titular poate deveni jucător desemnat ca
    înlocuitor. \n
    \t• Nu se reduce numărul de înlocuiri. \n
    \t• Arbitrul aduce incidentul la cunoştinţa autorităţilor competente. \n\n

    În cazul în care se efectuează o înlocuire în timpul pauzei dintre reprize sau înainte
    de prelungiri, procedura de înlocuire trebuie să se încheie înainte de reînceperea
    meciului. În cazul în care arbitrul nu este informat, jucătorul desemnat ca înlocuitor
    poate continua să joace, neluându-se nicio sancţiune disciplinară împotriva sa, iar
    incidentul este adus la cunoştinţa autorităţilor competente. \n\n

    În cazul în care un jucător înlocuieşte portarul fără permisiunea arbitrului, arbitrul: \n
    \t• lasă jocul să continue. \n
    \t• avertizează ambii jucători la următoarea ieşire a mingii din joc, dar nu şi în
    cazul în care înlocuirea se produce în pauza dintre reprize (inclusiv în pauza
    din prelungiri) sau în intervalul cuprins între sfârşitul meciului şi începerea
    prelungirilor şi/sau loviturilor de departajare de la 11 m. \n\n

    Pentru orice alte abateri de la această Lege: \n
    \t• jucătorii sunt avertizaţi \n
    \t• jocul este reluat cu o lovitură liberă indirectă din locul unde se afla mingea la
    oprirea jocului.
    </string>

    <string name="law_3_6">Un jucător eliminat: \n
        \t• anterior înaintării foii de joc, nu mai poate fi înscris pe aceasta în nicio calitate. \n
        \t• după înscrierea pe foaia de joc şi înainte de lovitura de începere a partidei, poate
        fi înlocuit de un jucător desemnat ca înlocuitor, acesta neputând fi înlocuit;
        numărul de înlocuiri de care beneficiază echipa nu este redus. \n
        \t• după lovitura de începere a partidei, nu poate fi înlocuit. \n\n

        Un jucător desemnat ca înlocuitor eliminat înainte sau după lovitura de începere a
        partidei nu poate fi înlocuit.
    </string>

    <string name="law_3_7">Antrenorul şi ceilalţi oficiali înscrişi pe foaia de joc (cu excepţia jucătorilor titulari
        sau înlocuitori) reprezintă oficialii echipei. Persoanele care nu sunt înscrise pe
        foaia de joc ca jucători, înlocuitori sau oficiali ai echipei sunt considerate persoane
        străine/factori externi. \n\n

        În cazul în care un oficial al echipei, un jucător înlocuitor, un jucător înlocuit,
        un jucător eliminat sau o persoană străină/factor extern intră pe terenul de joc,
        arbitrul trebuie: \n
        \t• să oprească jocul, numai dacă se intervine în joc \n
        \t• să dispună scoaterea persoanei respective la prima oprire a jocului \n
        \t• să ia măsurile disciplinare adecvate. \n\n

        Dacă jocul este oprit, iar cel care a intervenit în joc este: \n
        \t• un oficial al echipei, un jucător înlocuitor, un jucător înlocuit sau un jucător
        eliminat, jocul este reluat prin lovitură liberă directă sau lovitură de pedeapsă \n
        \t• o persoană străină/factor extern, jocul este reluat cu o minge de arbitru. \n\n

        Dacă mingea se îndreaptă spre poartă şi intervenţia nu împiedică un jucător
        din apărare să joace mingea, se acordă gol dacă mingea intră în poartă (chiar
        şi în cazul contactului cu mingea), în afară de situaţia în care intervenţia a fost
        produsă de echipa în atac.
    </string>

    <string name="law_3_8">Dacă un jucător care necesită permisiunea arbitrului pentru a reintra pe terenul
        de joc, reintră pe teren fără permisiunea acestuia, arbitrul trebuie: \n
        \t• să oprească jocul (nu imediat, dacă jucătorul nu intervine în joc sau asupra
        unui oficial de meci sau dacă poate fi aplicată regula avantajului) \n
        \t• să avertizeze jucătorul pentru intrarea pe teren fără permisiune. \n\n

        Dacă arbitrul opreşte jocul, acesta trebuie reluat: \n
        \t• prin lovitură liberă directă din locul unde s-a produs intervenţia \n
        \t• prin lovitură liberă indirectă din locul unde se afla mingea la oprirea jocului, în
        cazul în care nu s-a produs nicio intervenţie. \n\n

        Depăşirea uneia din liniile de demarcaţie a terenului de joc de un jucător în
        cadrul unei acţiuni de joc nu este considerată abatere.
    </string>

    <string name="law_3_9">Dacă, după marcarea unui gol, dar înainte de reluarea jocului, arbitrul îşi dă
        seama că pe terenul de joc se afla o persoană în plus în momentul marcării
        golului: \n
        \t• arbitrul trebuie să anuleze golul, dacă persoana în plus este: \n
        \t• un jucător, un jucător înlocuitor, un jucător înlocuit, un jucător eliminat sau un
        oficial al echipei care a marcat golul; jocul este reluat cu lovitură liberă directă
        din locul unde se afla persoana respectivă \n
        \t• o persoană străină/factor extern care a intervenit în joc, în afară de cazul în care
        golul a fost înscris în modul prezentat la secţiunea „Persoane în plus pe terenul
        de joc”; jocul este reluat cu o minge de arbitru \n
        \t• arbitrul trebuie să valideze golul dacă persoana în plus este: \n
        \t• un jucător, un jucător înlocuitor, un jucător înlocuit, un jucător eliminat sau un
        oficial al echipei care a primit golul. \n
        \t• o persoană străină/factor extern care nu a intervenit în joc. \n\n

        În toate aceste cazuri, arbitrul trebuie să dispună scoaterea persoanei respective
        de pe terenul de joc. \n\n

        Dacă, după marcarea unui gol şi după reluarea jocului, arbitrul îşi dă seama că pe
        terenul de joc se afla o persoană în plus în momentul marcării golului, golul nu mai
        poate fi anulat. Dacă persoana respectivă se află în continuare pe teren, arbitrul
        trebuie: \n
        \t• să oprească jocul
        \t• să dispună scoaterea persoanei respective de pe terenul de joc
        \t• să dispună reluarea jocului cu o minge de arbitru sau prin lovitură liberă, după
        caz. \n\n

        Arbitrul trebuie să aducă incidentul la cunoştinţa autorităţilor competente.
    </string>

    <string name="law_3_10">Căpitanul echipei nu beneficiază de un statut special sau de alte privilegii, dar
        răspunde, într-o anumită măsură, de comportamentul echipei.
    </string>
</resources>