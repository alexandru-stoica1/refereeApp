<?xml version="1.0" encoding="utf-8"?>
<resources>
    <string name="law_6_1">La meciuri pot fi delegaţi, de asemenea, alţi oficiali de meci (doi arbitri asistenţi,
        al patrulea oficial, doi arbitri asistenţi suplimentari, un arbitru asistent de
        rezervă, un arbitru asistent pentru analiză video (VAR) şi cel puţin un adjunct
        VAR (AVAR)). Aceştia vor ajuta arbitrul să conducă meciul în conformitate cu
        Legile Jocului, dar decizia finală va aparţine întotdeauna arbitrului. \n\n

        Arbitrul, arbitrii asistenţi, al patrulea oficial, arbitrii asistenţi suplimentari şi
        arbitrul asistent de rezervă sunt oficialii de meci de teren. \n\n

        Arbitrul asistent pentru analiză video (VAR) și adjunctul său (AVAR) sunt
        oficialii de meci pentru analiză video, rolul lor fiind acela de a ajuta arbitrul în
        conformitate cu Legile Jocului și Protocolul VAR. \n\n

        Oficialii de meci îşi desfăşoară activitatea sub coordonarea arbitrului. În cazul
        în care intervin în mod nejustificat sau au un comportament neadecvat, arbitrul
        va renunţa la aceştia şi va înainta un raport în acest sens către autorităţile
        competente. \n\n

        Cu excepţia arbitrului asistent de rezervă, oficialii de meci de teren ajută
        arbitrul cu privire la abaterile asupra cărora au un unghi vizual mai bun decât
        arbitrul, având obligaţia de a înainta un raport către autorităţile competente în
        legătură cu situaţiile grave de comportament nesportiv sau alte incidente care
        s-au produs în afara câmpului vizual al arbitrului şi al celorlalţi oficiali de meci.
        De asemenea, trebuie să anunţe arbitrul şi ceilalţi oficiali de meci cu privire la
        raportul întocmit. \n\n

        Oficialii de meci de teren ajută arbitrul la inspectarea terenului de joc, mingilor
        şi echipamentului jucătorilor (inclusiv pentru a verifica dacă problemele au
        fost rezolvate), precum şi la cronometrare şi la ţinerea evidenţei golurilor,
        incidentelor de comportament nesportiv etc. \n\n

        Regulamentul competiţiei trebuie să prevadă în mod clar cine înlocuieşte un
        oficial de meci care nu-şi poate începe sau continua exercitarea atribuţiilor
        şi schimbările aferente. Regulamentul trebuie să specifice în mod clar cine
        preia atribuţiile arbitrului, dintre al patrulea oficial, arbitrul asistent cel mai
        experimentat şi arbitrul asistent suplimentar cel mai experimentat, în cazul în
        care arbitrul nu-şi poate începe sau continua exercitarea atribuţiilor.
    </string>

    <string name="law_6_2">Aceştia au sarcina de a semnaliza: \n
        \t• când mingea iese în întregime de pe terenul de joc şi care echipă are dreptul la
        o lovitură de colţ, lovitură de poartă sau aruncare de la margine \n
        \t• când un jucător aflat în poziţie de ofsaid poate fi sancţionat \n
        \t• când se solicită o înlocuire \n
        \t• la loviturile de pedeapsă, dacă portarul părăseşte linia de poartă înainte
        ca mingea să fie lovită şi dacă mingea depăşeşte linia de poartă; dacă sunt
        delegaţi arbitri asistenţi suplimentari, arbitrul asistent se poziţionează în
        dreptul punctului de pedeapsă. \n\n

        Arbitrul asistent are, de asemenea, responsabilitatea de a urmări procedura de
        înlocuire. \n\n

        Arbitrul asistent poate intra pe terenul de joc pentru a se asigura că distanţa de
        9,15 m (10 yds) este respectată.
    </string>

    <string name="law_6_3">Printre responsabilităţile celui de-al patrulea oficial se numără: \n
        \t• urmărirea procedurii de înlocuire \n
        \t• verificarea echipamentului jucătorilor titulari/jucătorilor înlocuitori \n
        \t• reintrarea unui jucător pe terenul de joc în urma semnalului/aprobării
        arbitrului \n
        \t• controlul mingilor de rezervă \n
        \t• indicarea duratei minime a prelungirilor acordate de arbitru la sfârşitul
        fiecărei reprize (inclusiv în prelungiri) \n
        \t• informarea arbitrului cu privire la comportamentul iresponsabil al unei
        persoane din suprafaţa tehnică. \n
    </string>

    <string name="law_6_4">Arbitri asistenţi suplimentari pot semnaliza: \n
        \t• când mingea depăşeşte în întregime linia de poartă, inclusiv atunci când se
        înscrie un gol \n
        \t• care echipă are dreptul la o lovitură de colţ sau lovitură de poartă \n
        \t• la loviturile de pedeapsă, dacă portarul părăseşte linia de poartă înainte ca
        mingea să fie lovită şi dacă mingea depăşeşte linia de poartă.
    </string>

    <string name="law_6_5">Singura sarcină a arbitrului asistent de rezervă este de a înlocui un arbitru
        asistent sau pe cel de-al patrulea oficial dacă unul dintre aceştia nu-şi poate
        continua exercitarea atribuţiilor.
    </string>


    <string name="law_6_6">Arbitrul asistent pentru analiză video (VAR) este un oficial de meci care poate
        ajuta arbitrul în luarea unei decizii pe baza reluărilor video, dar numai în cazul
        unei „erori clare şi evidente” sau „neobservării unui incident grav” în legătură
        cu validarea sau nu a unui gol, acordarea sau nu a unei lovituri de pedeapsă,
        sancţionarea directă cu cartonaş roşu (nu în urma unui al doilea avertisment),
        respectiv în cazul unei erori de identificare a unui jucător, în situaţia în care
        arbitrul avertizează sau elimină un alt jucător din echipă şi nu pe cel vinovat de
        comiterea unei abateri. \n\n

        Adjunctul arbitrului pentru analiză video (AVAR) este un oficial de meci care
        ajută arbitrul asistent pentru analiză video (VAR) în principal prin: \n
        \t• urmărirea transmisiunii TV, când VAR este ocupat cu efectuarea unei verificări
        sau analize \n
        \t• ţinerea unei evidenţe a incidentelor legate de asistenţa video la arbitraj,
        precum şi a problemelor tehnice şi de comunicare \n
        \t• facilitarea comunicării dintre arbitrul asistent pentru analiză video (VAR) şi
        arbitrul principal, în special prin comunicarea directă cu arbitrul principal
        în cazul în care VAR efectuează o verificare sau o analiză; de exemplu, anunţă
        arbitrul să oprească jocul sau să întârzie reluarea acestuia etc. \n
        \t• contorizarea timpului care se pierde ca urmare a opririi jocului pentru
        efectuarea unei verificări sau unei analize \n
        \t• transmiterea informaţiilor privind deciziile luate în cadrul asistenţei video la
        arbitraj către factorii implicaţi.
    </string>

    <string name="law_6_7">
    </string>

    <string name="law_6_8">
    </string>
</resources>