<?xml version="1.0" encoding="utf-8"?>
<resources>
    <string name="law_10_1">Se consideră că s-a înscris un gol în momentul în care mingea depăşeşte în
        întregime linia de poartă, între stâlpii porţii şi sub bara transversală, cu condiţia
        ca echipa care marchează golul să nu fi comis o abatere. \n\n

        În cazul în care portarul aruncă mingea cu mâna direct în poarta adversă, se
        acordă lovitură de poartă. \n\n

        În cazul în care arbitrul semnalizează înscrierea golului înainte ca mingea să fi
        depăşit în întregime linia porţii, jocul este reluat cu o minge de arbitru.
    </string>

    <string name="law_10_2">Echipa învingătoare este cea care marchează cele mai multe goluri. Dacă niciuna
        dintre echipe nu înscrie niciun gol sau dacă cele două echipe înscriu un număr
        egal de goluri, meciul se încheie la egalitate. \n\n

        În cazul în care regulamentul competiţiei prevede că trebuie să existe o echipă
        învingătoare după o partidă încheiată la egalitate sau după un joc tur-retur
        încheiat la egalitate, singurele proceduri permise pentru stabilirea echipei
        învingătoare sunt următoarele: \n
        \t• regula golurilor înscrise în deplasare \n
        \t• două reprize egale de prelungiri, de maximum 15 minute fiecare \n
        \t• lovituri de departajare de la 11 m. \n\n

        Este posibilă utilizarea unei combinaţii a procedurilor de mai sus.
    </string>

    <string name="law_10_3">Loviturile de departajare de la 11 m se execută după ce meciul s-a încheiat,
        fiind aplicabile dispoziţiile Legilor jocului, în afară de cazul în care există alte
        prevederi. Un jucător care a fost eliminat în timpul meciului nu va putea participa
        la executarea loviturilor de departajare; atenționările şi cartonaşele galbene
        acordate în timpul meciului nu se cumulează cu cele din timpul executării
        loviturilor de departajare de la 11 m. \n\n

        <b>Procedura</b>\n
        Înainte de începerea executării loviturilor de la 11 m \n
        \t• În afară de cazul în care există alte considerente care îl împiedică să facă acest
        lucru (de exemplu, starea terenului, siguranţa etc.), arbitrul trage la sorţi
        folosind o monedă pentru a decide poarta la care se execută loviturile de la 11
        m, aceasta putând fi schimbată numai din motive de siguranţă în situaţia în
        care poarta sau suprafaţa de joc devin inutilizabile. \n
        \t• Arbitrul trage din nou la sorţi folosind o monedă, iar echipa care câştigă
        tragerea la sorţi decide dacă execută prima sau a doua lovitură. \n
        \t• Cu excepţia înlocuitorului portarului, în cazul în care acesta nu poate continua
        jocul, numai jucătorii aflaţi pe terenul de joc sau care se află temporar în afara
        acestuia (accidentări, corectarea echipamentului etc.) la sfârşitul meciului, pot
        executa loviturile de la 11 m. \n
        \t• Fiecare echipă răspunde de stabilirea ordinii în care vor executa loviturile
        jucătorii desemnaţi. Arbitrul nu este informat cu privire la ordinea în care
        aceştia execută loviturile. \n
        \t• Dacă, la sfârşitul meciului şi înainte sau în timpul executării loviturilor de
        departajare, o echipă este în superioritate numerică, aceasta trebuie să îşi
        reducă numărul de jucători pentru a avea tot atâţia jucători ca şi echipa
        adversă, arbitrul trebuind informat cu privire la numele şi numărul fiecărui
        jucător exclus. Jucătorilor excluşi nu li se permite să ia parte la executarea
        loviturilor de departajare (cu excepţia situaţiei de mai jos). \n
        \t• Un portar care nu mai poate continua jocul înainte sau în timpul executării
        loviturilor de departajare poate fi înlocuit de un jucător exclus în vederea
        aducerii la egalitate a numărului de jucători sau, în cazul în care echipa nu şi-a
        epuizat numărul maxim de înlocuiri permise, de un jucător înlocuitor înscris
        pe foaia de joc, portarul înlocuit nemaiputând participa la meci şi neputând
        executa o lovitură de la 11 m. \n
        \t• Dacă portarul a executat deja o lovitură de la 11 m, jucătorul care îl înlocuieşte
        nu poate executa o lovitură de departajare în cadrul aceleiaşi serii de lovituri. \n\n

        În timpul executării loviturilor de departajare \n
        \t• Numai jucătorilor desemnaţi şi oficialilor de meci li se permite să rămână pe
        terenul de joc. \n
        \t• Toţi jucătorii desemnaţi, cu excepţia celui care execută lovitura şi celor doi
        portari, trebuie să rămână în interiorul cercului de la centrul terenului. \n
        \t• Portarul coechipier cu jucătorul care execută lovitura trebuie să rămână pe
        terenul de joc, în afara suprafeţei de pedeapsă, pe linia porţii, la intersecţia
        acesteia cu linia de demarcaţie a suprafeţei de pedeapsă. \n
        \t• Portarul poate fi înlocuit de un jucător desemnat. \n
        \t• Lovitura este considerată finalizată în momentul în care mingea nu se mai mişcă,
        iese din joc sau arbitrul opreşte jocul în urma unei abateri; executantul loviturii
        nu poate juca mingea a doua oară. \n
        \t• Arbitrul ţine evidenţa loviturilor. \n
        \t• În cazul în care portarul comite o abatere şi, în urma acesteia, lovitura este
        repetată, portarul trebuie atenționat la prima abatere şi va primi cartonaş
        galben la orice abatere / abateri ulterioare. \n
        \t• Dacă executantul este sancţionat pentru o abatere comisă după ce arbitrul
        a semnalizat executarea loviturii, lovitura este înregistrată ca ratată, iar
        executantul primeşte cartonaş galben. \n
        \t• Dacă portarul şi executantul comit o abatere în acelaşi timp, lovitura este
        înregistrată ca ratată, iar executantul primeşte cartonaş galben. \n\n

        Sub rezerva condiţiilor explicate mai jos, ambele echipe execută câte cinci
        lovituri \n
        \t• Cele două echipe execută alternativ loviturile. \n
        \t• Fiecare lovitură este executată de un jucător diferit, toţi jucătorii desemnaţi
        trebuind să execute o lovitură înainte ca unul dintre ei să poată executa o a doua
        lovitură. \n
        \t• Dacă înainte de executarea celor cinci lovituri care îi revin fiecărei echipe, una
        dintre ele a marcat mai multe goluri decât ar putea marca cealaltă chiar dacă ar
        executa toate cele cinci lovituri, nu se mai execută celelalte lovituri. \n
        \t• Dacă după ce ambele echipe au executat cinci lovituri, scorul este egal, se
        continuă executarea loviturilor până când o echipă a înscris cu un gol mai mult
        decât cealaltă din acelaşi număr de lovituri. \n
        \t• Principiul de mai sus se aplică pentru orice serie ulterioară de lovituri, dar
        echipa poate modifica ordinea executanţilor. \n
        \t• Nu trebuie să se întârzie executarea loviturilor de departajare din cauza unui
        jucător care a ieşit de pe teren. Lovitura va fi considerată ratată (ca şi cum
        jucătorul respectiv nu ar fi înscris) dacă jucătorul nu revine în timp util pentru a
        executa lovitura. \n\n

        Înlocuirile şi eliminările din timpul executării loviturilor de departajare \n
        \t• Jucătorii, jucătorii înlocuitori, sau jucătorii înlocuiţi sau oficialii echipelor pot fi
        avertizaţi sau eliminaţi. \n
        \t• Un portar eliminat trebuie înlocuit de un jucător desemnat. \n
        \t• Un jucător, cu excepţia portarului, care nu poate continua jocul, nu poate fi
        înlocuit. \n
        \t• Arbitrul nu are dreptul să oprească definitiv meciul dacă o echipă rămâne cu
        mai puţin de şapte jucători. \n
    </string>
</resources>