<?xml version="1.0" encoding="utf-8"?>
<resources>
    <string name="law_13_1">Loviturile libere directe şi indirecte se acordă echipei adverse jucătorului,
        jucătorului înlocuitor, jucătorului înlocuit sau eliminat sau oficialului echipei
        care se face vinovat de o abatere. \n\n

        <b>Semnalul pentru lovitura liberă indirectă</b>\n
        Arbitrul semnalizează acordarea unei lovituri libere indirecte prin ridicarea
        braţului deasupra capului; semnalul este menţinut până în momentul în care
        lovitura este executată şi mingea atinge alt jucător, iese afară din joc sau este
        clar că nu poate fi marcat direct un gol. \n\n

        O lovitură liberă indirectă trebuie să fie repetată dacă arbitrul nu semnalizează
        că lovitura respectivă este o lovitură indirectă, iar mingea este trimisă direct în
        poartă. \n\n

        <b>Mingea intră în poartă</b>\n
        \t• Dacă, dintr-o lovitură liberă directă, mingea intră direct în poarta adversă, se
        acordă gol. \n
        \t• Dacă, dintr-o lovitură liberă indirectă, mingea intră direct în poarta adversă,
        se acordă lovitură de poartă. \n
        \t• Dacă, dintr-o lovitură liberă directă sau indirectă, mingea intră în poarta
        proprie, se acordă lovitură de colţ.
    </string>

    <string name="law_13_2">Toate loviturile libere sunt executate din locul unde s-a produs abaterea, cu
        următoarele excepţii: \n
        \t• Loviturile libere indirecte acordate echipei în atac pentru o abatere produsă
        în suprafaţa de poartă a echipei adverse sunt executate din punctul cel mai
        apropiat de pe linia suprafeţei de poartă paralelă cu linia porţii. \n
        \t• Loviturile libere acordate echipei în apărare în propria suprafaţă de poartă
        pot fi executate din orice punct al acesteia. \n
        \t• Loviturile libere pentru abateri care implică intrarea, reintrarea sau ieşirea unui
        jucător de pe terenul de joc fără permisiune sunt executate din locul unde se afla
        mingea în momentul opririi jocului. Cu toate acestea, dacă un jucător comite o
        abatere în afara terenului de joc, jocul este reluat cu o lovitură liberă de pe linia
        terenului cea mai apropiată de locul unde a avut loc abaterea; pentru abateri
        sancţionate cu lovitură liberă directă, se acordă o lovitură de pedeapsă dacă
        abaterea s-a produs în interiorul suprafeţei de pedeapsă a jucătorului vinovat. \n
        \t• în cazul în care Legile Jocului prevăd alt loc de unde se execută lovitura (a se
        vedea Legile 3, 11, 12). \n\n

        Mingea: \n
        \t• trebuie să fie statică, iar executantul nu are voie să atingă mingea din nou înainte
        ca aceasta să fie atinsă de un alt jucător \n
        \t• este în joc atunci când este lovită şi se mişcă în mod clar. \n\n

        Până când mingea este în joc, toţi adversarii trebuie să rămână: \n
        \t• la minimum 9,15 m (10 yds) de minge, în afară de cazul în care se află pe propria
        linie de poartă, între stâlpii porţii \n
        \t• în afara suprafeţei de pedeapsă pentru loviturile libere acordate în interiorul
        suprafeţei de pedeapsă a echipei adverse. \n\n

        În cazul în care trei sau mai mulţi jucători ai echipei în apărare formează un „zid”,
        toţi jucătorii echipei în atac trebuie să rămână la minimum 1 m (1 yd) faţă de „zid”
        până când mingea este în joc. \n\n

        O lovitură liberă poate fi executată prin ridicarea mingii cu un picior sau cu ambele
        picioare simultan. \n\n

        Executarea unei fente, constând în simularea executării unei lovituri libere pentru a
        deruta adversarii, este permisă, făcând parte din jocul de fotbal. \n\n

        Dacă un jucător care execută corect o lovitură liberă trimite în mod deliberat
        mingea într-un adversar cu intenţia de a rejuca mingea, dar nu face acest lucru
        într-un mod neglijent sau imprudent sau folosind forţă excesivă, arbitrul lasă jocul
        să continue.
    </string>

    <string name="law_13_3">Dacă, la executarea unei lovituri libere, un adversar este la o distanţă mai mică
        de minge decât distanţa regulamentară, lovitura este repetată, în afară de cazul
        în care poate fi aplicată regula avantajului; dar, dacă un jucător execută rapid
        lovitura liberă şi un adversar care se află la o distanţă mai mică de 9,15 m (10
        yds) de minge o interceptează, arbitrul lasă jocul să continue. Cu toate acestea,
        un adversar care împiedică în mod deliberat executarea rapidă a unei lovituri
        libere trebuie să fie avertizat pentru întârzierea reluării jocului. \n\n

        Dacă, la executarea unei lovituri libere, un jucător al echipei în atac se află la mai
        puţin de 1 m (1 yd) de „zidul” format de trei sau mai mulţi jucători ai echipei în
        apărare, se acordă lovitură liberă indirectă. \n\n

        Dacă, atunci când echipa în apărare execută o lovitură liberă în propria suprafaţă
        de pedeapsă, în interiorul acesteia se află jucători ai echipei adverse care nu au
        avut timp să o părăsească, arbitrul lasă jocul să continue. Dacă un adversar care
        se află în suprafaţa de pedeapsă în momentul executării loviturii libere sau care
        pătrunde în suprafaţa de pedeapsă înainte ca mingea să fie în joc, atinge mingea
        sau participă la disputa pentru minge înainte ca aceasta să fie în joc, lovitura
        liberă trebuie repetată. \n\n

        Dacă, după ce mingea este în joc, executantul atinge mingea din nou înainte ca
        aceasta să fie atinsă de un alt jucător, se acordă o lovitură liberă indirectă. Dacă
        executantul comite o abatere prin jucarea mingii cu mâna: \n
        \t• se acordă o lovitură liberă directă \n
        \t• se acordă o lovitură de pedeapsă, dacă abaterea a avut loc în interiorul
        suprafeţei de pedeapsă a echipei executantului, în afară de cazul în care
        executantul este portarul, situaţie în care se acordă o lovitură liberă indirectă
    </string>
</resources>