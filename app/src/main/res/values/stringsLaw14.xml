<?xml version="1.0" encoding="utf-8"?>
<resources>
    <string name="law_14_1">Lovitura de pedeapsă (penalty) se acordă dacă un jucător comite o abatere
        pasibilă de sancţionare cu lovitură liberă directă în propria suprafaţă de
        pedeapsă sau în afara terenului de joc, în cadrul jocului, conform prevederilor
        Legilor 12 şi 13. \n\n

        Dintr-o lovitură de pedeapsă se poate înscrie direct gol.
    </string>

    <string name="law_14_2">Mingea trebuie să fie statică pe punctul de pedeapsă, iar stâlpii porţii, bara
        transversală şi plasa porţii nu trebuie să se mişte. \n\n

        Jucătorul care execută lovitura de pedeapsă trebuie să fie clar identificat. \n\n

        Portarul echipei în apărare trebuie să rămână pe linia porţii, cu faţa la executant,
        între stâlpii porţii, fără a atinge stâlpii porţii, bara transversală sau plasa porţii,
        până la lovirea mingii. \n\n

        Ceilalţi jucători, cu excepţia executantului şi a portarului trebuie să se afle: \n
        \t• la o distanţă de minimum 9,15 m (10 yds) faţă de punctul de pedeapsă \n
        \t• în spatele punctului de pedeapsă \n
        \t• în interiorul terenului de joc \n
        \t• în afara suprafeţei de pedeapsă. \n\n

        După ce toţi jucătorii s-au poziţionat pe teren în conformitate cu această Lege,
        arbitrul dă semnalul de executare a loviturii de pedeapsă. \n\n

        Jucătorul care execută lovitura de pedeapsă trebuie să trimită mingea spre
        înainte; se permite lovirea mingii cu călcâiul atât timp cât mingea se mişcă spre
        înainte. \n\n

        Când mingea este lovită, cel puţin un picior al portarului echipei în apărare
        trebuie să atingă linia de poartă sau piciorul trebuie să se afle la acelaşi nivel cu
        linia de poartă sau în spatele acesteia.
        Mingea este în joc în momentul în care este lovită şi se mişcă în mod clar. \n\n

        Executantul nu are voie să atingă mingea din nou înainte ca aceasta să fie atinsă de
        un alt jucător. \n\n

        Lovitura de pedeapsă este considerată finalizată în momentul în care mingea nu se
        mai mişcă, iese din joc sau arbitrul opreşte jocul în urma unei abateri. \n\n

        Pentru executarea şi finalizarea unei lovituri de pedeapsă, este permisă
        prelungirea timpului de joc la sfârşitul fiecărei reprize sau reprize de prelungiri.
        La prelungirea timpului de joc, lovitura de pedeapsă este considerată finalizată în
        momentul în care, după executarea loviturii, mingea nu se mai mişcă, iese din joc,
        este jucată de un alt jucător (inclusiv executantul), cu excepţia portarului echipei
        în apărare sau arbitrul opreşte jocul în urma unei abateri comise de executant sau
        de echipa executantului. În cazul în care un jucător al echipei în apărare (inclusiv
        portarul) comite o abatere, iar lovitura de pedeapsă este ratată/apărată, aceasta va
        fi repetată.
    </string>

    <string name="law_14_3">După ce arbitrul a dat semnalul de executare a unei lovituri de pedeapsă, aceasta
        trebuie executată; dacă nu este executată, arbitrul poate aplica o sancţiune
        disciplinară înainte de a da din nou semnalul de executare a loviturii. \n\n

        Dacă, înainte ca mingea să fie în joc, se produce una din următoarele situaţii: \n
        \t• jucătorul care execută lovitura de pedeapsă sau un coechipier al acestuia comite
        o abatere: \n
        \t\t• dacă mingea intră în poartă, se repetă lovitura \n
        \t\t• dacă mingea nu intră în poartă, arbitrul opreşte jocul, dispunând reluarea
        acestuia cu o lovitură liberă indirectă,
        cu excepţia situaţiilor de mai jos, când jocul este oprit, fiind apoi reluat cu o
        lovitură liberă indirectă, indiferent dacă a fost înscris sau nu un gol: \n
        \t\t• lovitura de pedeapsă este executată spre înapoi \n
        \t\t• lovitura este executată de un coechipier al executantului identificat; arbitrul
        avertizează jucătorul care a executat lovitura \n
        \t• executantul face o fentă, simulând că loveşte mingea, după încheierea alergării
        (executarea unei fente în timpul alergării este permisă); arbitrul avertizează
        executantul \n
        \t• portarul comite o abatere: \n
        \t\t• dacă mingea intră în poartă, se acordă gol \n
        \t\t• dacă mingea nu intră în poartă sau loveşte bara transversală sau stâlpii
        porţii, lovitura se repetă numai dacă abaterea portarului a avut clar un
        impact asupra executantului loviturii \n
        \t\t• dacă mingea este împiedicată de către portar să intre în poartă, lovitura se
        repetă \n
        \t\tÎn cazul în care abaterea comisă de portar duce la repetarea loviturii,
        portarul este atenţionat la prima abatere din joc şi primeşte avertisment la
        orice abatere / abateri ulterioare din joc \n
        \t• un coechipier al portarului comite o abatere: \n
        \t\t• dacă mingea intră în poartă, se acordă gol \n
        \t\t• dacă mingea nu intră în poartă, se repetă lovitura \n
        \t• jucători din ambele echipe comit o abatere în raport cu Legile jocului, se repetă
        lovitura, în afară de cazul în care un jucător comite o abatere mai gravă (de
        exemplu, fentă neregulamentară); \n
        \t• dacă portarul şi executantul comit o abatere în acelaşi timp, executantul este
        avertizat, iar jocul este reluat cu o lovitură liberă indirectă în favoarea echipei
        în apărare. \n\n

        Dacă, după executarea loviturii de pedeapsă: \n
        \t• executantul atinge mingea din nou, înainte ca aceasta să fie atinsă de un alt
        jucător: \n
        \t\t• se acordă o lovitură liberă indirectă (sau o lovitură liberă directă pentru
        comiterea unei abateri prin jucarea mingii cu mâna) \n
        \t• mingea este atinsă de o persoană străină/factor extern în timp ce se mişcă
        spre înainte: \n
        \t\t• se repetă lovitura, în afară de cazul în care mingea se îndreaptă spre poartă,
        intervenţia neîmpiedicând portarul sau un jucător al echipei în apărare
        să joace mingea, situaţie în care se acordă gol dacă mingea intră în poartă
        (chiar şi în cazul contactului cu mingea), cu excepţia situaţiei în care
        intervenţia a fost produsă de echipa în atac. \n
        \t• mingea revine în terenul de joc, ricoşând din portar, bara transversală sau stâlpii
        porţii şi apoi este atinsă de o persoană străină/factor extern: \n
        \t\t• arbitrul opreşte jocul \n
        \t\t• jocul se reia cu o minge de arbitru din locul unde se afla când a fost atinsă de
        persoana străină/factor extern.
    </string>
</resources>