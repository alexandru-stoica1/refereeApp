<?xml version="1.0" encoding="utf-8"?>
<resources>
    <string name="law_5_1">Fiecare meci este condus de un arbitru care are autoritate deplină în ceea ce
        priveşte punerea în aplicare a Legilor jocului în cadrul partidei respective.
    </string>

    <string name="law_5_2">Arbitrul va depune toate eforturile pentru luarea celor mai bune decizii, în
        conformitate cu Legile jocului şi cu spiritul acestuia. Deciziile vor avea la bază
        opinia arbitrului, acesta având autoritatea de a lua măsurile corespunzătoare în
        cadrul impus de Legile jocului. \n\n

        Deciziile arbitrului referitoare la aspectele legate de joc, inclusiv în ceea ce
        priveşte marcarea sau nu a golurilor, precum şi rezultatele meciului, sunt
        definitive. Deciziile arbitrului şi ale tuturor celorlalţi oficiali de meci trebuie
        întotdeauna respectate. \n\n

        Arbitrul nu poate reveni asupra unei decizii de reluare a jocului dacă îşi dă seama
        că aceasta este incorectă sau în urma informaţiilor primite de la un alt oficial de
        meci, dacă jocul a fost reluat sau arbitrul a fluierat sfârşitul primei sau celei de a
        doua reprize (inclusiv prelungiri) şi a părăsit terenul de joc sau a oprit definitiv
        jocul. Cu toate acestea, dacă la sfârşitul reprizei, arbitrul părăseşte terenul de
        joc pentru a se duce în zona de analiză video pentru arbitru sau pentru a cere
        jucătorilor să revină pe terenul de joc, aceste situaţii nu împiedică modificarea
        unei decizii corespunzătoare unui incident care a avut loc înainte de încheierea
        reprizei. \n\n

        Cu excepţia situaţiilor prevăzute de Legea 12.3 şi de Protocolul VAR, se poate
        aplica o sancţiune disciplinară după ce jocul a fost reluat numai dacă alt oficial
        de meci a identificat o abatere şi a încercat să o comunice arbitrului înainte de
        reluarea jocului; nu se va aplica modul de reluare a jocului corelat sancţiunii. \n\n

        Dacă arbitrul nu mai poate conduce jocul, meciul poate continua sub
        supravegherea celorlalţi oficiali de meci până la prima ieşire a mingii din joc.
    </string>

    <string name="law_5_3">Arbitrul: \n
        \t• pune în aplicare Legile jocului \n
        \t• conduce jocul, în colaborare cu ceilalţi oficiali de meci \n
        \t• cronometrează meciul, consemnează evenimentele care au loc în timpul meciului
        şi înaintează autorităţilor competente un raport de meci care conţine informaţii
        cu privire la sancţiunile disciplinare şi orice alte incidente care au survenit
        înainte, în timpul sau după meci \n
        \t• controlează şi/sau indică reluarea jocului. \n\n

        <b>Avantaj</b>\n
        \t• Lasă jocul să continue dacă se produce o abatere, iar echipa împotriva căreia
        s-a comis abaterea poate beneficia de avantaj, respectiv sancţionează abaterea
        în cazul în care consideră că avantajul anticipat nu apare imediat sau în câteva
        secunde. \n\n

        <b>Sancţiuni disciplinare</b>\n
        \t• Atunci când se produc simultan mai multe abateri, sancţionează abaterea cea mai
        gravă din punct de vedere al sancţiunii aplicabile, reluării jocului, gravităţii fizice
        şi impactului tactic. \n
        \t• Dispune sancţiuni disciplinare împotriva jucătorilor care comit abateri pasibile
        de avertisment şi eliminare. \n
        \t• Este abilitat să ia măsuri disciplinare de la intrarea pe terenul de joc pentru
        inspecţia de dinaintea meciului şi până la părăsirea acestuia după sfârşitul
        meciului (inclusiv loviturile de departajare de la 11 m). Dacă, înainte de intrarea
        pe terenul de joc la începutul meciului, un jucător comite o abatere care se
        sancţionează cu eliminare, arbitrul este abilitat să interzică jucătorului să ia parte
        la meci (a se vedea Legea 3.6); arbitrul va raporta orice altă abatere. \n
        \t• Are autoritatea de a arăta cartonaşul galben sau cartonaşul roşu şi, acolo unde
        regulamentul competiţiei permite acest lucru, de a elimina temporar un jucător,
        de la intrarea pe terenul de joc la începutul meciului şi până la sfârşitul meciului,
        inclusiv în pauzele dintre reprize, în prelungiri şi la loviturile de departajare de la
        11 m. \n
        \t• Ia măsuri împotriva oficialilor echipei care nu au un comportament responsabil
        şi îi atenţionează sau le arată cartonaşul galben în cazul unui avertisment sau
        cartonaşul roşu în cazul eliminării de pe terenul de joc şi din imediata apropiere
        a acestuia, inclusiv din suprafaţa tehnică; în cazul în care persoana vinovată de
        abatere nu poate fi identificată, va primi sancţiunea antrenorul principal prezent
        în suprafaţa tehnică. Un oficial al echipei care face parte din personalul medical,
        care comite o abatere pasibilă de sancţionarea cu eliminare, poate rămâne în
        cazul în care echipa nu are alt personal medical pentru a interveni în cazul în
        care un jucător necesită asistenţă medicală. \n
        \t• Intervine la semnalizările celorlalţi oficiali de meci cu privire la incidente pe
        care nu le-a văzut. \n\n

        <b>Accidentări</b>\n
        \t• Lasă jocul să continue până în momentul în care mingea iese din joc în cazul
        în care un jucător este doar uşor accidentat. \n
        \t• Opreşte jocul dacă un jucător este grav accidentat şi dispune transportarea
        acestuia în afara terenului. Unui jucător accidentat nu i se poate acorda
        asistenţă medicală pe terenul de joc, putând reintra pe teren numai după
        ce jocul a fost reluat; în cazul în care mingea este în joc, jucătorul trebuie
        să reintre pe teren pe la linia de margine, iar dacă mingea este afară din joc
        poate intra pe la orice linie care delimitează suprafaţa de joc. Sunt permise
        excepţii de la cerinţa privind părăsirea terenului de joc numai în următoarele
        situaţii: \n
        \t\t• Se accidentează un portar \n
        \t\t• Un portar şi un jucător de câmp intră în coliziune şi au nevoie de îngrijiri \n
        \t\t• Jucători ai aceleiaşi echipe intră în coliziune şi au nevoie de îngrijiri \n
        \t\t• S-a produs o accidentare gravă \n
        \t\t• Un jucător s-a accidentat în urma unei abateri de natură fizică pentru care
        adversarul este avertizat sau eliminat (de exemplu, atac imprudent sau
        fault grosolan), dacă examinarea/îngrijirile medicale se efectuează rapid \n
        \t\t• S-a acordat o lovitură de pedeapsă, iar jucătorul accidentat este cel care o
        va executa \n
        \t• Se asigură că orice jucător care sângerează părăseşte terenul de joc. Jucătorul
        respectiv poate reintra pe teren numai la primirea semnalului de la arbitru,
        acesta din urmă trebuind să se asigure că sângerarea s-a oprit şi că nu există
        pete de sânge pe echipament. \n
        \t• Dacă arbitrul a permis intrarea pe teren a medicilor şi/sau brancardierilor,
        jucătorul trebuie să părăsească terenul pe targă sau mergând. În cazul în
        care jucătorul nu se conformează, trebuie avertizat pentru comportament
        nesportiv. \n
        \t• În cazul în care arbitrul a decis să avertizeze sau să elimine un jucător
        accidentat, care trebuie să părăsească terenul pentru a primi asistenţă
        medicală, cartonaşul trebuie să îi fie arătat înainte de a părăsi suprafaţa de
        joc. \n
        \t• În cazul în care jocul nu a fost oprit din alt motiv sau dacă accidentarea suferită
        de jucător nu este cauzată de o abatere, jocul este reluat cu o minge de arbitru. \n\n

        <b>Intervenţii externe</b>\n
        \t• Întrerupe, suspendă sau opreşte definitiv jocul în urma producerii de abateri
        sau de intervenţii externe, de exemplu: \n
        \t\t• Instalaţia de nocturnă nu funcţionează corespunzător. \n
        \t\t• Un obiect aruncat de un spectator loveşte un oficial de meci, un jucător sau
        un oficial al echipei, situaţie în care poate lăsa jocul să continue sau îl poate
        întrerupe, suspenda sau opri definitiv, în funcţie de gravitatea incidentului. \n
        \t\t• Un spectator utilizează un fluier, influenţând jocul - jocul este oprit şi reluat cu
        o minge de arbitru. \n
        \t\t• O altă minge decât cea cu care se joacă, un obiect sau un animal pătrunde pe
        terenul de joc în timpul meciului. În aceste situaţii, arbitrul trebuie: \n
        \t\t\t\t- să oprească jocul (şi să îl reia cu o minge de arbitru) numai dacă se produce
        o intervenţie în joc, mai puţin dacă mingea se îndrepta spre poartă, iar
        intervenţia respectivă nu împiedică un jucător al echipei în apărare să joace
        mingea, caz în care acordă golul dacă mingea intră în poartă (chiar şi în
        cazul contactului cu mingea), în afară de situaţia în care intervenţia a fost
        produsă de echipa în atac. \n
        \t\t\t\t- să lase jocul să continue dacă nu se produce o intervenţie în joc şi să
        dispună scoaterea mingii, obiectului sau animalului respectiv în afara
        terenului imediat ce acest lucru este posibil. \n
        \t\t• Nu permite persoanelor neautorizate accesul pe teren
    </string>

    <string name="law_5_4">Folosirea asistenţei video la arbitraj (VAR) este permisă numai în cazul în care
        organizatorul meciului/competiţiei îndeplineşte toate cerinţele privind Protocolul
        VAR şi implementarea acestuia (conform manualului VAR) şi a primit acordul scris
        al IFAB şi FIFA. \n\n

        Arbitrul poate beneficia de asistenţă video la arbitraj (VAR) numai în cazul unei
        „erori clare şi evidente” sau al „neobservării unui incident grav” în legătură cu: \n
        \t• validarea sau nu a unui gol \n
        \t• acordarea sau nu a unei lovituri de pedeapsă \n
        \t• sancţionarea directă cu cartonaş roşu (nu în urma unui al doilea avertisment) \n
        \t• o eroare de identificare a unui jucător, în situaţia în care arbitrul avertizează sau
        elimină un alt jucător din echipă şi nu pe cel vinovat de comiterea unei abateri. \n\n

        Arbitrul asistent pentru analiză video (VAR) va ajuta arbitrul prin punerea la
        dispoziţia acestuia a unei(-or) reluări a(le) incidentului. Decizia finală aparţine
        arbitrului care poate hotărî doar pe baza informaţiilor primite de la arbitrul
        asistent pentru analiză video şi/sau în urma analizei directe a reluării („analiză
        la marginea terenului”). \n\n

        În afară de cazul „neobservării unui incident grav”, arbitrul (şi, unde este cazul,
        ceilalţi oficiali de meci de teren) trebuie să ia întotdeauna o decizie (aceasta
        putând fi inclusiv o decizie de nesancţionare a unei posibile abateri); această
        decizie nu poate fi modificată, cu excepţia situaţiei în care este vorba de o
        „eroare clară şi evidentă”. \n\n

        <b>Efectuarea unei analize după reluarea jocului</b>\n
        În cazul în care jocul a fost oprit şi reluat, arbitrul poate analiza incidentul şi
        dispune sancţiunea corespunzătoare numai în cazul unei erori de identificare
        sau al unei abateri pasibile de eliminare legate de comportament violent,
        scuiparea sau muşcarea unei persoane sau de gesturi extrem de agresive,
        ofensatoare şi/sau ireverenţioase.
    </string>

    <string name="law_5_5"><b>Echipamentul obligatoriu</b>\n
        Arbitrii trebuie să aibă următorul echipament: \n
        \t• fluier(-e) \n
        \t• ceas(-uri) \n
        \t• cartonaşe roşii şi galbene \n
        \t• carneţel (sau orice alt mijloc de consemnare a evenimentelor care au loc în
        timpul meciului). \n\n

        <b>Alte echipamente</b>\n
        Arbitrilor li se poate permite să utilizeze: \n
        \t• echipamente de comunicare cu alţi oficiali de meci - sistem de avertizare
        sonor/fanioane cu sistem sonor, căşti etc. \n
        \t• EPTS sau alt echipament de monitorizare a condiţiei fizice. \n\n

        Arbitrilor şi celorlalţi oficiali de meci de teren le este interzisă purtarea de
        bijuterii sau de alte echipamente electronice, inclusiv camere video.
    </string>

    <string name="law_5_6">
    </string>

    <string name="law_5_7">Un arbitru sau un alt oficial de meci nu poate fi făcut responsabil pentru: \n
        \t• niciun fel de accidentări suferite de un jucător, oficial sau spectator \n
        \t• niciun fel de pagube materiale \n
        \t• orice alte pierderi suferite de o persoană, club, companie, asociaţie sau
        alt organism, imputabile sau potenţial imputabile unei decizii luate în
        conformitate cu Legile jocului sau cu respectarea procedurilor normale privind
        organizarea, disputarea şi conducerea unui meci. \n\n

        Astfel de decizii pot fi: \n
        \t• permiterea sau interzicerea desfăşurării unui meci din motive ce ţin de starea
        terenului sau a zonelor adiacente sau de condiţiile meteorologice \n
        \t• oprirea definitivă a unui meci, indiferent de motiv \n
        \t• decizii referitoare la conformitatea echipamentului de pe teren sau a mingii
        utilizate în cadrul partidei \n
        \t• oprirea sau nu a jocului în urma unei intervenţii din partea spectatorilor sau a
        oricărei probleme apărute în zona rezervată spectatorilor \n
        \t• oprirea sau nu a jocului pentru a permite scoaterea unui jucător accidentat de
        pe terenul de joc pentru a i se acorda asistenţă medicală \n
        \t• dispunerea scoaterii unui jucător accidentat de pe terenul de joc pentru a i se
        acorda asistenţă medicală \n
        \t• permiterea sau nepermiterea purtării anumitor articole de îmbrăcăminte sau
        echipament de un jucător \n
        \t• în măsura în care este de competenţa sa, permiterea sau nepermiterea
        prezenţei unor persoane (inclusiv oficiali ai echipei sau ai stadionului,
        personal de ordine, fotografi sau alţi reprezentanţi ai mass-media) în
        apropierea terenului de joc \n
        \t• orice altă decizie luată în conformitate cu Legile jocului sau cu obligaţiile sale
        decurgând din prevederile normelor şi regulamentelor FIFA, confederaţiilor,
        asociaţiilor naţionale sau competiţiilor după care se desfăşoară jocul.
    </string>
</resources>